<!DOCTYPE html>
<html>
<head>
<meta charset="UTF-8">
<title>rv08.074</title>
<link rel="stylesheet" type="text/css" href="rvhymns.css">
</head>
<body>
<a id='rv08.074.01'/><br /><p class="stamp">rv08.074.01</p>
<p class="sa"> वि॒शोवि॑शो वो॒ अति॑थिं वाज॒यन्तः॑ पुरुप्रि॒यम्।
 अ॒ग्निं वो॒ दुर्यं॒ वचः॑ स्तु॒षे शू॒षस्य॒ मन्म॑भिः॥ </p>
<p class="hn">viśo-viśo vo atithiṃ vājayantaḥ purupriyam |<br />agniṃ vo duryaṃ vaca stuṣe śūṣasya manmabhiḥ ||<br /></p>
<p class="ru">-ru-</p>
<p class="de">Euren vielgeliebten Gast einer jeden Niederlassung wollen wir, nach dem ersten Preise strebend - den Agni, euren Hausgenossen will ich mit Rede, mit Gedanken des Eifers preisen.</p>
<p class="en"> EXERTING all our strength with thoughts of power we glorify in speech
    Agni your dear familiar Friend, the darling Guest in every home.
    </p>
<a id='rv08.074.02'/><br /><p class="stamp">rv08.074.02</p>
<p class="sa"> यं जना॑सो ह॒विष्म॑न्तो मि॒त्रं न स॒र्पिरा॑सुतिम्।
 प्र॒शंस॑न्ति॒ प्रश॑स्तिभिः॥ </p>
<p class="hn">yaṃ janāso haviṣmanto mitraṃ na sarpirāsutim |<br />praśaṃsanti praśastibhiḥ ||<br /></p>
<p class="ru">-ru-</p>
<p class="de">Den die Leute, Opfergaben bringend, den Schmalzschlürfer wie Mitra mit Preisreden preisen;</p>
<p class="en">Whom, served with sacrificial oil like Mitra, men presenting gifts
    Eulogize with their songs of praise
    </p>
<a id='rv08.074.03'/><br /><p class="stamp">rv08.074.03</p>
<p class="sa"> पन्यां॑सं जा॒तवे॑दसं॒ यो दे॒वता॒त्युद्य॑ता।
 ह॒व्यान्यैर॑यद्दि॒वि॥ </p>
<p class="hn">panyāṃsaṃ jātavedasaṃ yo devatāty udyatā |<br />havyāny airayad divi ||<br /></p>
<p class="ru">-ru-</p>
<p class="de">Den hochgeschätzten Jatavedas, der die im Götteropfer dargebotenen Spenden gen Himmel befördert.</p>
<p class="en">Much-lauded Jatavedas, him who bears oblations up to heaven
    Prepared in service of the Gods.
    </p>
<a id='rv08.074.04'/><br /><p class="stamp">rv08.074.04</p>
<p class="sa"> आग॑न्म वृत्र॒हन्त॑मं॒ ज्येष्ठ॑म॒ग्निमान॑वम्।
 यस्य॑ श्रु॒तर्वा॑ बृ॒हन्ना॒र्क्षो अनी॑क॒ एध॑ते॥ </p>
<p class="hn">āganma vṛtrahantamaṃ jyeṣṭham agnim ānavam |<br />yasya śrutarvā bṛhann ārkṣo anīka edhate ||<br /></p>
<p class="ru">-ru-</p>
<p class="de">Wir sind dem Erzfeindetöter genaht, dem Agni, dem obersten Anusproß, in dessen Angesicht der hohe Srutarvan, des Riksa Sohn, gedeiht;</p>
<p class="en">To noblest Agni, Friend of man, best Vrtra-slayer, are we come,
    Him in whose presence Rksa's son, mighty Srutarvan, waxes great;
    </p>
<a id='rv08.074.05'/><br /><p class="stamp">rv08.074.05</p>
<p class="sa"> अ॒मृतं॑ जा॒तवे॑दसं ति॒रस्तमां॑सि दर्श॒तम्।
 घृ॒ताह॑वन॒मीड्य॑म्॥ </p>
<p class="hn">amṛtaṃ jātavedasaṃ tiras tamāṃsi darśatam |<br />ghṛtāhavanam īḍyam ||<br /></p>
<p class="ru">-ru-</p>
<p class="de">Dem unsterblichen Jatavedas, der durch das Dunkel sichtbar ist, dem mit Schmalz begossenen, anzurufenden;</p>
<p class="en">To deathless Jatavedas, meet for praise, adored, with sacred oil,
    Visible through the gloom of night
    </p>
<a id='rv08.074.06'/><br /><p class="stamp">rv08.074.06</p>
<p class="sa"> स॒बाधो॒ यं जना॑ इ॒मे॒३॒॑ऽग्निं ह॒व्येभि॒रीळ॑ते।
 जुह्वा॑नासो य॒तस्रु॑चः॥ </p>
<p class="hn">sabādho yaṃ janā ime 'gniṃ havyebhir īḷate |<br />juhvānāso yatasrucaḥ ||<br /></p>
<p class="ru">-ru-</p>
<p class="de">Dem Agni, den diese Leute eindringlich mit Opfergaben anrufen, indem sie mit hingehaltenem Löffel opfern.</p>
<p class="en">Even Agni whom these priestly men worship with sacrificial gifts,
    With lifted ladles offering them.
    </p>
<a id='rv08.074.07'/><br /><p class="stamp">rv08.074.07</p>
<p class="sa"> इ॒यं ते॒ नव्य॑सी म॒तिरग्ने॒ अधा॑य्य॒स्मदा।
 मन्द्र॒ सुजा॑त॒ सुक्र॒तोऽमू॑र॒ दस्माति॑थे॥ </p>
<p class="hn">iyaṃ te navyasī matir agne adhāyy asmad ā |<br />mandra sujāta sukrato 'mūra dasmātithe ||<br /></p>
<p class="ru">-ru-</p>
<p class="de">Dieses neueste Gedicht wurde dir, Agni, von uns gewidmet, du erfreulicher, hochgeborener, einsichtiger, kluger Meister und Gast.</p>
<p class="en">O Agni, this our newest hymn hath been addressed from us to thee,
    O cheerful Guest, well-born, most wise, worker of wonders, ne'er deceived.
    </p>
<a id='rv08.074.08'/><br /><p class="stamp">rv08.074.08</p>
<p class="sa"> सा ते॑ अग्ने॒ शंत॑मा॒ चनि॑ष्ठा भवतु प्रि॒या।
 तया॑ वर्धस्व॒ सुष्टु॑तः॥ </p>
<p class="hn">sā te agne śantamā caniṣṭhā bhavatu priyā |<br />tayā vardhasva suṣṭutaḥ ||<br /></p>
<p class="ru">-ru-</p>
<p class="de">Dies soll dir, Agni, am meisten zusagen und gefallen und lieb sein. Damit schön gepriesen werde groß.</p>
<p class="en">Agni, may it be dear to thee, most grateful, and exceeding sweet:
    Grow mightier, eulogized therewith.
    </p>
<a id='rv08.074.09'/><br /><p class="stamp">rv08.074.09</p>
<p class="sa"> सा द्यु॒म्नैर्द्यु॒म्निनी॑ बृ॒हदुपो॑प॒ श्रव॑सि॒ श्रवः॑।
 दधी॑त वृत्र॒तूर्ये॑॥ </p>
<p class="hn">sā dyumnair dyumninī bṛhad upopa śravasi śravaḥ |<br />dadhīta vṛtratūrye ||<br /></p>
<p class="ru">-ru-</p>
<p class="de">Dies an Herrlichkeit herrliche möge hohen Ruhm auf Ruhm häufen im Feindekampf.</p>
<p class="en">Splendid with splendours may it be, and in the battle with the foe
    Add loftier glory to thy fame.
    </p>
<a id='rv08.074.10'/><br /><p class="stamp">rv08.074.10</p>
<p class="sa"> अश्व॒मिद्गां र॑थ॒प्रां त्वे॒षमिन्द्रं॒ न सत्प॑तिम्।
 यस्य॒ श्रवां॑सि॒ तूर्व॑थ॒ पन्य॑म्पन्यं च कृ॒ष्टयः॑॥ </p>
<p class="hn">aśvam id gāṃ rathaprāṃ tveṣam indraṃ na satpatim |<br />yasya śravāṃsi tūrvatha panyam-panyaṃ ca kṛṣṭayaḥ ||<br /></p>
<p class="ru">-ru-</p>
<p class="de">Ihn, der wie ein Roß und Rind den Wagen füllt, den Funkelnden, der wie Indra der rechtmäßige Herr ist, dessen Ruhm ihr erhöhet, und alle Völker rühmen den stets Preiswürdigen.</p>
<p class="en">Steed, cow, a lord of heroes, bright like Indra, who shall fill the car.
    Whose high renown ye celebrate, and people praise each glorious deed.
    </p>
<a id='rv08.074.11'/><br /><p class="stamp">rv08.074.11</p>
<p class="sa"> यं त्वा॑ गो॒पव॑नो गि॒रा चनि॑ष्ठदग्ने अङ्गिरः।
 स पा॑वक श्रुधी॒ हव॑म्॥ </p>
<p class="hn">yaṃ tvā gopavano girā caniṣṭhad agne aṅgiraḥ |<br />sa pāvaka śrudhī havam ||<br /></p>
<p class="ru">-ru-</p>
<p class="de">Du, dem Gopavana mit seiner Lobrede gefallen möchte, o Agni, Angiraside, du Lauterer, erhöre den Ruf!</p>
<p class="en">Thou whom Gopavana made glad with song, O Agni Angiras,
    Hear this my call, thou Holy One.
    </p>
<a id='rv08.074.12'/><br /><p class="stamp">rv08.074.12</p>
<p class="sa"> यं त्वा॒ जना॑स॒ ईळ॑ते स॒बाधो॒ वाज॑सातये।
 स बो॑धि वृत्र॒तूर्ये॑॥ </p>
<p class="hn">yaṃ tvā janāsa īḷate sabādho vājasātaye |<br />sa bodhi vṛtratūrye ||<br /></p>
<p class="ru">-ru-</p>
<p class="de">Du, den die Leute eindringlich anrufen, um den Siegerpreis zu gewinnen, hab du im Feindeskampf dessen acht!</p>
<p class="en">Thou whom the priestly folk implore to aid the gathering of the spoil,
    Such be thou in the fight with foes.
    </p>
<a id='rv08.074.13'/><br /><p class="stamp">rv08.074.13</p>
<p class="sa"> अ॒हं हु॑वा॒न आ॒र्क्षे श्रु॒तर्व॑णि मद॒च्युति॑।
 शर्धां॑सीव स्तुका॒विनां॑ मृ॒क्षा शी॒र्षा च॑तु॒र्णाम्॥ </p>
<p class="hn">ahaṃ huvāna ārkṣe śrutarvaṇi madacyuti |<br />śardhāṃsīva stukāvinām mṛkṣā śīrṣā caturṇām ||<br /></p>
<p class="ru">-ru-</p>
<p class="de">Zu dem stolzen Srutarvan, des Riksa Sohne, gerufen soll ich die Köpfe von vier Rossen streicheln, als wären es Herden von zottigen Widdern.</p>
<p class="en">I, called to him who reels with joy, Srutarvan, Riksha’s son, shall stroke
    The heads of four presented steeds, like the long wool of fleecy rams. 
    </p>
<a id='rv08.074.14'/><br /><p class="stamp">rv08.074.14</p>
<p class="sa"> मां च॒त्वार॑ आ॒शवः॒ शवि॑ष्ठस्य द्रवि॒त्नवः॑।
 सु॒रथा॑सो अ॒भि प्रयो॒ वक्ष॒न्वयो॒ न तुग्र्य॑म्॥ </p>
<p class="hn">māṃ catvāra āśavaḥ śaviṣṭhasya dravitnavaḥ |<br />surathāso abhi prayo vakṣan vayo na tugryam ||<br /></p>
<p class="ru">-ru-</p>
<p class="de">Mich sollen die vier laufschnellen Renner des Mächtigsten am schönen Wagen zum Mahle fahren wie die Vögel den Tugrasohn.</p>
<p class="en">Four coursers with a splendid car, Savistha’s horses, fleet of foot, 
    Shall bring me to the sacred feast, as flying steeds brought Tugra’s son. 
    </p>
<a id='rv08.074.15'/><br /><p class="stamp">rv08.074.15</p>
<p class="sa"> स॒त्यमित्त्वा॑ महेनदि॒ परु॒ष्ण्यव॑ देदिशम्।
 नेमा॑पो अश्व॒दात॑रः॒ शवि॑ष्ठादस्ति॒ मर्त्यः॑॥ </p>
<p class="hn">satyam it tvā mahenadi paruṣṇy ava dediśam |<br />nem āpo aśvadātaraḥ śaviṣṭhād asti martyaḥ ||<br /></p>
<p class="ru">-ru-</p>
<p class="de">Die Wahrheit versichere ich dir, du großer Strom Parusni: nicht gibt es einen Sterblichen, der mehr Rosse schenkt als der Mächtigste, ihr Gewässer.</p>
<p class="en">The very truth do I declare to thee, Parushni, mighty flood. 
    Waters! no man is there who gives more horses than Savishtha gives. 
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

