<!DOCTYPE html>
<html>
<head>
<meta charset="UTF-8">
<title>rv08.075</title>
<link rel="stylesheet" type="text/css" href="rvhymns.css">
</head>
<body>
<a id='rv08.075.01'/><br /><p class="stamp">rv08.075.01</p>
<p class="sa"> यु॒क्ष्वा हि दे॑व॒हूत॑माँ॒ अश्वाँ॑ अग्ने र॒थीरि॑व।
 नि होता॑ पू॒र्व्यः स॑दः॥ </p>
<p class="hn">yukṣvā hi devahūtamāṃ aśvāṃ agne rathīr iva |<br />ni hotā pūrvyaḥ sadaḥ ||<br /></p>
<p class="ru">-ru-</p>
<p class="de">So schirr denn wie der Wagenlenker deine Rosse an, die die Götter am besten laden, Agni! Nimm als der Hotri zuerst Platz!</p>
<p class="en"> YOKE, Agni, as a charioteer, thy steeds who best invite the Gods:
    As ancient Herald seat thyself.
    </p>
<a id='rv08.075.02'/><br /><p class="stamp">rv08.075.02</p>
<p class="sa"> उ॒त नो॑ देव दे॒वाँ अच्छा॑ वोचो वि॒दुष्ट॑रः।
 श्रद्विश्वा॒ वार्या॑ कृधि॥ </p>
<p class="hn">uta no deva devāṃ acchā voco viduṣṭaraḥ |<br />śrad viśvā vāryā kṛdhi ||<br /></p>
<p class="ru">-ru-</p>
<p class="de">Und lade, o Gott, die Götter zu uns als der Kundigere! Sichere uns alle begehrenswerten Güter zu!</p>
<p class="en">And, God, as skilfullest of all, call for us hitherward the Gods:
    Give all our wishes sure effect.
    </p>
<a id='rv08.075.03'/><br /><p class="stamp">rv08.075.03</p>
<p class="sa"> त्वं ह॒ यद्य॑विष्ठ्य॒ सह॑सः सूनवाहुत।
 ऋ॒तावा॑ य॒ज्ञियो॒ भुवः॑॥ </p>
<p class="hn">tvaṃ ha yad yaviṣṭhya sahasaḥ sūnav āhuta |<br />ṛtāvā yajñiyo bhuvaḥ ||<br /></p>
<p class="ru">-ru-</p>
<p class="de">Da ja du, jüngster Sohn der Kraft, mit Schmalz Begossener, der wahrhaftige Opferwürdige wardst.</p>
<p class="en">For thou, Most Youthful, Son of Strength, thou to whom sacrifice is paid,
    Art holy, faithful to the Law.
    </p>
<a id='rv08.075.04'/><br /><p class="stamp">rv08.075.04</p>
<p class="sa"> अ॒यम॒ग्निः स॑ह॒स्रिणो॒ वाज॑स्य श॒तिन॒स्पतिः॑।
 मू॒र्धा क॒वी र॑यी॒णाम्॥ </p>
<p class="hn">ayam agniḥ sahasriṇo vājasya śatinas patiḥ |<br />mūrdhā kavī rayīṇām ||<br /></p>
<p class="ru">-ru-</p>
<p class="de">Dieser Agni ist Herr über tausendfältigen, hundertfältigen Gewinn; der Weise ist das Haupt der Reichtümer.</p>
<p class="en">This Agni, Lord of wealth and spoil hundredfold, thousandfold, is head
    And chief of riches and a Sage.
    </p>
<a id='rv08.075.05'/><br /><p class="stamp">rv08.075.05</p>
<p class="sa"> तं ने॒मिमृ॒भवो॑ य॒था न॑मस्व॒ सहू॑तिभिः।
 नेदी॑यो य॒ज्ञम॑ङ्गिरः॥ </p>
<p class="hn">taṃ nemim ṛbhavo yathā namasva sahūtibhiḥ |<br />nedīyo yajñam aṅgiraḥ ||<br /></p>
<p class="ru">-ru-</p>
<p class="de">Ihn beuge näher heran zum Opfer wie die Ribhu´s den Radkranz biegen, durch gemeinsame Anrufungen, o Angiraside!</p>
<p class="en">As craftsmen bend the felly, so bend at our general call: come nigh,
    Angiras, to the sacrifice.
    </p>
<a id='rv08.075.06'/><br /><p class="stamp">rv08.075.06</p>
<p class="sa"> तस्मै॑ नू॒नम॒भिद्य॑वे वा॒चा वि॑रूप॒ नित्य॑या।
 वृष्णे॑ चोदस्व सुष्टु॒तिम्॥ </p>
<p class="hn">tasmai nūnam abhidyave vācā virūpa nityayā |<br />vṛṣṇe codasva suṣṭutim ||<br /></p>
<p class="ru">-ru-</p>
<p class="de">Beeile jetzt, o Virupa, das Loblied auf diesen himmlischen Bullen durch eigene Rede!</p>
<p class="en">Now, O Virupa, rouse for him, Strong God who shines at early morn,
    Fair praise with voice that ceases not.
    </p>
<a id='rv08.075.07'/><br /><p class="stamp">rv08.075.07</p>
<p class="sa"> कमु॑ ष्विदस्य॒ सेन॑या॒ग्नेरपा॑कचक्षसः।
 प॒णिं गोषु॑ स्तरामहे॥ </p>
<p class="hn">kam u ṣvid asya senayāgner apākacakṣasaḥ |<br />paṇiṃ goṣu starāmahe ||<br /></p>
<p class="ru">-ru-</p>
<p class="de">Welchen Pani werden wir denn mit dem Flammenheere dieses Agni, der im Rücken Augen hat, zu Fall bringen im Kampf um die Kühe?</p>
<p class="en">With missile of this Agni, his who looks afar, will we lay low
    The thief in combat for the kine.
    </p>
<a id='rv08.075.08'/><br /><p class="stamp">rv08.075.08</p>
<p class="sa"> मा नो॑ दे॒वानां॒ विशः॑ प्रस्ना॒तीरि॑वो॒स्राः।
 कृ॒शं न हा॑सु॒रघ्न्याः॑॥ </p>
<p class="hn">mā no devānāṃ viśaḥ prasnātīr ivosrāḥ |<br />kṛśaṃ na hāsur aghnyāḥ ||<br /></p>
<p class="ru">-ru-</p>
<p class="de">Nicht sollten uns die Clane der Götter im Stich lassen wie die badenden Kühe ihr Kalb, wie die Kühe ein schwächliches Kalb.</p>
<p class="en">Let not the Companies of Gods fail us, like Dawns that float away,
    Like cows who leave the niggardly.
    </p>
<a id='rv08.075.09'/><br /><p class="stamp">rv08.075.09</p>
<p class="sa"> मा नः॑ समस्य दू॒ढ्य१॒॑ः परि॑द्वेषसो अंह॒तिः।
 ऊ॒र्मिर्न नाव॒मा व॑धीत्॥ </p>
<p class="hn">mā naḥ samasya dūḍhyaḥ paridveṣaso aṃhatiḥ |<br />ūrmir na nāvam ā vadhīt ||<br /></p>
<p class="ru">-ru-</p>
<p class="de">Nicht soll uns von irgend einem übelgesinnten Feinde Ungemach treffen wie die Welle das Schiff.</p>
<p class="en">Let not the sinful tyranny of any fiercely hating foe
    Smite us, as billows smite a ship.
    </p>
<a id='rv08.075.10'/><br /><p class="stamp">rv08.075.10</p>
<p class="sa"> नम॑स्ते अग्न॒ ओज॑से गृ॒णन्ति॑ देव कृ॒ष्टयः॑।
 अमै॑र॒मित्र॑मर्दय॥ </p>
<p class="hn">namas te agna ojase gṛṇanti deva kṛṣṭayaḥ |<br />amair amitram ardaya ||<br /></p>
<p class="ru">-ru-</p>
<p class="de">Deiner Stärke, o Gott Agni, sprechen die Völker eine Huldigung aus; mit deinen Angriffen erdrücke die Feinde!</p>
<p class="en">O Agni, God, the people sing reverent praise to thee for strength:
    With terrors trouble thou the foe.
    </p>
<a id='rv08.075.11'/><br /><p class="stamp">rv08.075.11</p>
<p class="sa"> कु॒वित्सु नो॒ गवि॑ष्ट॒येऽग्ने॑ सं॒वेषि॑षो र॒यिम्।
 उरु॑कृदु॒रु ण॑स्कृधि॥ </p>
<p class="hn">kuvit su no gaviṣṭaye 'gne saṃveṣiṣo rayim |<br />urukṛd uru ṇas kṛdhi ||<br /></p>
<p class="ru">-ru-</p>
<p class="de">Gewiß wirst du, Agni, unserem Wunsch nach Kühen baß Reichtum gewähren. Du Bahnmacher, mach uns freie Bahn!</p>
<p class="en">Wilt thou not, Agni, lend us aid in winning cattle, winning wealth?
    Maker of room, make room for us.
    </p>
<a id='rv08.075.12'/><br /><p class="stamp">rv08.075.12</p>
<p class="sa"> मा नो॑ अ॒स्मिन्म॑हाध॒ने परा॑ वर्ग्भार॒भृद्य॑था।
 सं॒वर्गं॒ सं र॒यिं ज॑य॥ </p>
<p class="hn">mā no asmin mahādhane parā varg bhārabhṛd yathā |<br />saṃvargaṃ saṃ rayiṃ jaya ||<br /></p>
<p class="ru">-ru-</p>
<p class="de">Laß uns in diesem großen Kampf nicht fallen wie der Lastträger seine Last. Alles einstreichend gewinne Reichtum!</p>
<p class="en">In this great battle cast us not aside as one who bears a load:
    Snatch up the wealih and win it all.
    </p>
<a id='rv08.075.13'/><br /><p class="stamp">rv08.075.13</p>
<p class="sa"> अ॒न्यम॒स्मद्भि॒या इ॒यमग्ने॒ सिष॑क्तु दु॒च्छुना॑।
 वर्धा॑ नो॒ अम॑व॒च्छवः॑॥ </p>
<p class="hn">anyam asmad bhiyā iyam agne siṣaktu ducchunā |<br />vardhā no amavac chavaḥ ||<br /></p>
<p class="ru">-ru-</p>
<p class="de">Einen anderen als uns soll zum Schrecken dieses Unheil heimsuchen, o Agni! Mehre unsere gewaltige Macht!</p>
<p class="en">O Agni, let this plague pursue and fright another and not us: 
    Make our impetuous strength more strong.
    </p>
<a id='rv08.075.14'/><br /><p class="stamp">rv08.075.14</p>
<p class="sa"> यस्याजु॑षन्नम॒स्विनः॒ शमी॒मदु॑र्मखस्य वा।
 तं घेद॒ग्निर्वृ॒धाव॑ति॥ </p>
<p class="hn">yasyājuṣan namasvinaḥ śamīm adurmakhasya vā |<br />taṃ ghed agnir vṛdhāvati ||<br /></p>
<p class="ru">-ru-</p>
<p class="de">An wes Verehrers oder Nichtkargen Opferdienst er Gefallen gefunden hat, den begünstigt Agni mit Gedeihen.</p>
<p class="en">The reverent or unwearied man whose holy labour he accepts, 
    Him Agni favours with success.
    </p>
<a id='rv08.075.15'/><br /><p class="stamp">rv08.075.15</p>
<p class="sa"> पर॑स्या॒ अधि॑ सं॒वतोऽव॑राँ अ॒भ्या त॑र।
 यत्रा॒हमस्मि॒ ताँ अ॑व॥ </p>
<p class="hn">parasyā adhi saṃvato 'varāṃ abhy ā tara |<br />yatrāham asmi tāṃ ava ||<br /></p>
<p class="ru">-ru-</p>
<p class="de">Von der anderen Seite geh zu den auf dieser Seite Stehenden über! Wo ich bin, die begünstige!</p>
<p class="en">Abandoning the foeman’s host pass hither to this company: 
    Assist the men with whom I stand.
    </p>
<a id='rv08.075.16'/><br /><p class="stamp">rv08.075.16</p>
<p class="sa"> वि॒द्मा हि ते॑ पु॒रा व॒यमग्ने॑ पि॒तुर्यथाव॑सः।
 अधा॑ ते सु॒म्नमी॑महे॥ </p>
<p class="hn">vidmā hi te purā vayam agne pitur yathāvasaḥ |<br />adhā te sumnam īmahe ||<br /></p>
<p class="ru">-ru-</p>
<p class="de">Denn wir haben früher deine Gunst erfahren, o Agni, wie die eines Vaters; darum bitten wir um dein Wohlwollen.</p>
<p class="en">As we have known thy gracious help, as of a Father, long agi, 
    So now we pray to thee for bliss.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

