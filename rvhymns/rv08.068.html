<!DOCTYPE html>
<html>
<head>
<meta charset="UTF-8">
<title>rv08.068</title>
<link rel="stylesheet" type="text/css" href="rvhymns.css">
</head>
<body>
<a id='rv08.068.01'/><br /><p class="stamp">rv08.068.01</p>
<p class="sa"> आ त्वा॒ रथं॒ यथो॒तये॑ सु॒म्नाय॑ वर्तयामसि।
 तु॒वि॒कू॒र्मिमृ॑ती॒षह॒मिन्द्र॒ शवि॑ष्ठ॒ सत्प॑ते॥ </p>
<p class="hn">ā tvā rathaṃ yathotaye sumnāya vartayāmasi |<br />tuvikūrmim ṛtīṣaham indra śaviṣṭha satpate ||<br /></p>
<p class="ru">-ru-</p>
<p class="de">Wie einen Wagen fahren wir dich her zum Beistand, zur Gunst, den Tatenreichen, den Besteher der Angriffe, du mächtigster Indra, rechtmäßiger Herr!</p>
<p class="en"> EVEN as a car to give us aid, we draw thee hither for our bliss,
    Strong in thy deeds, checking assault, Lord, Mightiest Indra, of the brave!
    </p>
<a id='rv08.068.02'/><br /><p class="stamp">rv08.068.02</p>
<p class="sa"> तुवि॑शुष्म॒ तुवि॑क्रतो॒ शची॑वो॒ विश्व॑या मते।
 आ प॑प्राथ महित्व॒ना॥ </p>
<p class="hn">tuviśuṣma tuvikrato śacīvo viśvayā mate |<br />ā paprātha mahitvanā ||<br /></p>
<p class="ru">-ru-</p>
<p class="de">Groß an Mut und Einsicht, kraftvoll, du an alles Denkender, hast mit deiner Größe die Welt erfüllt.</p>
<p class="en">Great in thy power and wisdom, Strong, with thought that comprehendeth all
    Thou hast filled full with majesty.
    </p>
<a id='rv08.068.03'/><br /><p class="stamp">rv08.068.03</p>
<p class="sa"> यस्य॑ ते महि॒ना म॒हः परि॑ ज्मा॒यन्त॑मी॒यतुः॑।
 हस्ता॒ वज्रं॑ हिर॒ण्यय॑म्॥ </p>
<p class="hn">yasya te mahinā mahaḥ pari jmāyantam īyatuḥ |<br />hastā vajraṃ hiraṇyayam ||<br /></p>
<p class="ru">-ru-</p>
<p class="de">Den Großen, dessen Hände mit ihrer Größe die goldene Keule, die losfahren will, umfassen.</p>
<p class="en">Thou very Mighty One, whose hands by virtue of thy greatness grasp,
    The golden bolt that breaks its way.
    </p>
<a id='rv08.068.04'/><br /><p class="stamp">rv08.068.04</p>
<p class="sa"> वि॒श्वान॑रस्य व॒स्पति॒मना॑नतस्य॒ शव॑सः।
 एवै॑श्च चर्षणी॒नामू॒ती हु॑वे॒ रथा॑नाम्॥ </p>
<p class="hn">viśvānarasya vas patim anānatasya śavasaḥ |<br />evaiś ca carṣaṇīnām ūtī huve rathānām ||<br /></p>
<p class="ru">-ru-</p>
<p class="de">Den Herr der allen Menschen bekannten ungebeugten Kraft, rufe ich euch mit Eifer zum Beistand für Völker und Wagen.</p>
<p class="en">Your Lord of might that ne'er hath bent, that ruleth over all mankind,
    I call, that he, as he is wont, may aid the chariots and the men.
    </p>
<a id='rv08.068.05'/><br /><p class="stamp">rv08.068.05</p>
<p class="sa"> अ॒भिष्ट॑ये स॒दावृ॑धं॒ स्व॑र्मीळ्हेषु॒ यं नरः॑।
 नाना॒ हव॑न्त ऊ॒तये॑॥ </p>
<p class="hn">abhiṣṭaye sadāvṛdhaṃ svarmīḷheṣu yaṃ naraḥ |<br />nānā havanta ūtaye ||<br /></p>
<p class="ru">-ru-</p>
<p class="de">Den stets Förderlichen, den die Menschen in den Kämpfen um die Sonne von verschiedenen Seiten um die Oberhand, um Beistand anrufen.</p>
<p class="en">Whom, ever farthering, in frays that win the light, in both the hosts
    Men call to succour and to help.
    </p>
<a id='rv08.068.06'/><br /><p class="stamp">rv08.068.06</p>
<p class="sa"> प॒रोमा॑त्र॒मृची॑षम॒मिन्द्र॑मु॒ग्रं सु॒राध॑सम्।
 ईशा॑नं चि॒द्वसू॑नाम्॥ </p>
<p class="hn">paromātram ṛcīṣamam indram ugraṃ surādhasam |<br />īśānaṃ cid vasūnām ||<br /></p>
<p class="ru">-ru-</p>
<p class="de">Den jedes Maß übersteigenden, ....... Indra, den Gewaltigen, Freigebigen, der noch dazu über die Schätze verfügt.</p>
<p class="en">Indra, the Strong, the measureless, worthy of praise, Most Bountiful, 
    Sole Ruler even over wealth.
    </p>
<a id='rv08.068.07'/><br /><p class="stamp">rv08.068.07</p>
<p class="sa"> तंत॒मिद्राध॑से म॒ह इन्द्रं॑ चोदामि पी॒तये॑।
 यः पू॒र्व्यामनु॑ष्टुति॒मीशे॑ कृष्टी॒नां नृ॒तुः॥ </p>
<p class="hn">taṃ-tam id rādhase maha indraṃ codāmi pītaye |<br />yaḥ pūrvyām anuṣṭutim īśe kṛṣṭīnāṃ nṛtuḥ ||<br /></p>
<p class="ru">-ru-</p>
<p class="de">Nur ihn eifere ich zu großer Freigebigkeit, den Indra zum Trinken an, der auf das erste Anrecht hat, über die Völker herrscht, der Vortänzer.</p>
<p class="en">Him, for his ample bounty, him, this Indra do I urge to drink, 
    Who, as his praise was sung of old, the Dancer, is the Lord of men.
    </p>
<a id='rv08.068.08'/><br /><p class="stamp">rv08.068.08</p>
<p class="sa"> न यस्य॑ ते शवसान स॒ख्यमा॒नंश॒ मर्त्यः॑।
 नकिः॒ शवां॑सि ते नशत्॥ </p>
<p class="hn">na yasya te śavasāna sakhyam ānaṃśa martyaḥ |<br />nakiḥ śavāṃsi te naśat ||<br /></p>
<p class="ru">-ru-</p>
<p class="de">Du Gewaltiger, dessen Freundschaft kein Sterblicher erreicht hat, keiner erreicht deine Stärke.</p>
<p class="en">Thou Mighty One, whose friendship none of mortals ever hath obtained:
    None will attain unto thy might.
    </p>
<a id='rv08.068.09'/><br /><p class="stamp">rv08.068.09</p>
<p class="sa"> त्वोता॑स॒स्त्वा यु॒जाप्सु सूर्ये॑ म॒हद्धन॑म्।
 जये॑म पृ॒त्सु व॑ज्रिवः॥ </p>
<p class="hn">tvotāsas tvā yujāpsu sūrye mahad dhanam |<br />jayema pṛtsu vajrivaḥ ||<br /></p>
<p class="ru">-ru-</p>
<p class="de">Von dir begünstigt, mit dir im Bunde wollen wir im Kampfe um Wasser, um die Sonne den großen Preis in den Schlachten ersiegen, du Keulenträger.</p>
<p class="en">Aided by thee, with thee allied, in frays for water and for sun, 
    Bolt-armed! may we win ample spoil.</p>
<a id='rv08.068.10'/><br /><p class="stamp">rv08.068.10</p>
<p class="sa"> तं त्वा॑ य॒ज्ञेभि॑रीमहे॒ तं गी॒र्भिर्गि॑र्वणस्तम।
 इन्द्र॒ यथा॑ चि॒दावि॑थ॒ वाजे॑षु पुरु॒माय्य॑म्॥ </p>
<p class="hn">taṃ tvā yajñebhir īmahe taṃ gīrbhir girvaṇastama |<br />indra yathā cid āvitha vājeṣu purumāyyam ||<br /></p>
<p class="ru">-ru-</p>
<p class="de">Dir nahen wir mit Opfern, dir mit Lobreden, du Lobbegehrendster, wie du schon dem Purumayya in den Kämpfen beigestanden hast, Indra.</p>
<p class="en">So seek we thee with sacrifice and songs, chief Lover of the Song,
    As, in our battles, Indra, thou to Purumayya gavest help.
    </p>
<a id='rv08.068.11'/><br /><p class="stamp">rv08.068.11</p>
<p class="sa"> यस्य॑ ते स्वा॒दु स॒ख्यं स्वा॒द्वी प्रणी॑तिरद्रिवः।
 य॒ज्ञो वि॑तन्त॒साय्यः॑॥ </p>
<p class="hn">yasya te svādu sakhyaṃ svādvī praṇītir adrivaḥ |<br />yajño vitantasāyyaḥ ||<br /></p>
<p class="ru">-ru-</p>
<p class="de">Du, dessen Freundschaft süß, dessen Führung süß ist, du Herr des Preßsteins, dein Opfer ist vielbegehrt.</p>
<p class="en">O Thunderer, thou whose friendship and whose onward guidance both are sweet,
    Thy sacrifice must be prepared.
    </p>
<a id='rv08.068.12'/><br /><p class="stamp">rv08.068.12</p>
<p class="sa"> उ॒रु ण॑स्त॒न्वे॒३॒॑ तन॑ उ॒रु क्षया॑य नस्कृधि।
 उ॒रु णो॑ यन्धि जी॒वसे॑॥ </p>
<p class="hn">uru ṇas tanve tana uru kṣayāya nas kṛdhi |<br />uru ṇo yandhi jīvase ||<br /></p>
<p class="ru">-ru-</p>
<p class="de">Schaff uns selbst und unseren Kindern Weite, schaff uns Weite zum Wohnsitz, gewähre uns Weite zum Leben!</p>
<p class="en">To us, ourselves, give ample room, give for our dwelling ample room:
    Give ample room to us to live.
    </p>
<a id='rv08.068.13'/><br /><p class="stamp">rv08.068.13</p>
<p class="sa"> उ॒रुं नृभ्य॑ उ॒रुं गव॑ उ॒रुं रथा॑य॒ पन्था॑म्।
 दे॒ववी॑तिं मनामहे॥ </p>
<p class="hn">uruṃ nṛbhya uruṃ gava uruṃ rathāya panthām |<br />devavītim manāmahe ||<br /></p>
<p class="ru">-ru-</p>
<p class="de">Als breiten Weg für die Männer, als breiten Weg für Rind und Wagen erachten wir die Götterladung das Opfer.</p>
<p class="en">We count the banquet of the Gods a spacious pathway for the men, 
    And for the cattle, and the car.
    </p>
<a id='rv08.068.14'/><br /><p class="stamp">rv08.068.14</p>
<p class="sa"> उप॑ मा॒ षड्द्वाद्वा॒ नरः॒ सोम॑स्य॒ हर्ष्या॑।
 तिष्ठ॑न्ति स्वादुरा॒तयः॑॥ </p>
<p class="hn">upa mā ṣaḍ dvā-dvā naraḥ somasya harṣyā |<br />tiṣṭhanti svādurātayaḥ ||<br /></p>
<p class="ru">-ru-</p>
<p class="de">Auf mich zu kommen sechs Rosse, je zwei und zwei, und die Herren in froher Somastimmung mit süßen Gaben.</p>
<p class="en">Six men, yea, two and two, made glad with Soma juice, come near to me
    With offerings pleasant to the taste.
    </p>
<a id='rv08.068.15'/><br /><p class="stamp">rv08.068.15</p>
<p class="sa"> ऋ॒ज्रावि॑न्द्रो॒त आ द॑दे॒ हरी॒ ऋक्ष॑स्य सू॒नवि॑।
 आ॒श्व॒मे॒धस्य॒ रोहि॑ता॥ </p>
<p class="hn">ṛjrāv indrota ā dade harī ṛkṣasya sūnavi |<br />āśvamedhasya rohitā ||<br /></p>
<p class="ru">-ru-</p>
<p class="de">Von Indrota empfing ich zwei Schimmel, von dem Sohne des Riksa zwei Falben, von dem Sohn des Asvamedha zwei Rotfüchse,</p>
<p class="en">Two brown-hued steeds, Indrota’s gift, two bays from Riksha’s son were mine, 
    From Asvamedha’s son two red.
    </p>
<a id='rv08.068.16'/><br /><p class="stamp">rv08.068.16</p>
<p class="sa"> सु॒रथाँ॑ आतिथि॒ग्वे स्व॑भी॒शूँरा॒र्क्षे।
 आ॒श्व॒मे॒धे सु॒पेश॑सः॥ </p>
<p class="hn">surathāṃ ātithigve svabhīśūṃr ārkṣe |<br />āśvamedhe supeśasaḥ ||<br /></p>
<p class="ru">-ru-</p>
<p class="de">Mit schönem Wagen von Atithigva; mit schönen Zügeln vom Sohn des Riksa, mit schönen Zierraten vom Sohn des Asvamedha;</p>
<p class="en">From Atithigva good car-steeds, from Arksha rein-obeying steeds, 
    From Asvamedha beauteous ones.
    </p>
<a id='rv08.068.17'/><br /><p class="stamp">rv08.068.17</p>
<p class="sa"> षळश्वाँ॑ आतिथि॒ग्व इ॑न्द्रो॒ते व॒धूम॑तः।
 सचा॑ पू॒तक्र॑तौ सनम्॥ </p>
<p class="hn">ṣaḷ aśvāṃ ātithigva indrote vadhūmataḥ |<br />sacā pūtakratau sanam ||<br /></p>
<p class="ru">-ru-</p>
<p class="de">Sechs Hengste samt Frauen empfing ich zusammen von Atithigva Indrota, von Putakratu.</p>
<p class="en">Indrota, Atithigva’s son, gave me six horses matched with mares: 
    And Putakratu gave besides.
    </p>
<a id='rv08.068.18'/><br /><p class="stamp">rv08.068.18</p>
<p class="sa"> ऐषु॑ चेत॒द्वृष॑ण्वत्य॒न्तरृ॒ज्रेष्वरु॑षी।
 स्व॒भी॒शुः कशा॑वती॥ </p>
<p class="hn">aiṣu cetad vṛṣaṇvaty antar ṛjreṣv aruṣī |<br />svabhīśuḥ kaśāvatī ||<br /></p>
<p class="ru">-ru-</p>
<p class="de">Unter diesen Schimmeln fällt die von Hengsten umgebene rötliche Stute mit schönem Zügel und einer Peitsche ins Auge.</p>
<p class="en">Marked above all, amid the brown, is the red mare Vrishanvati, 
    Obedient to the rein and whip. 
    </p>
<a id='rv08.068.19'/><br /><p class="stamp">rv08.068.19</p>
<p class="sa"> न यु॒ष्मे वा॑जबन्धवो निनि॒त्सुश्च॒न मर्त्यः॑।
 अ॒व॒द्यमधि॑ दीधरत्॥ </p>
<p class="hn">na yuṣme vājabandhavo ninitsuś cana martyaḥ |<br />avadyam adhi dīdharat ||<br /></p>
<p class="ru">-ru-</p>
<p class="de">Auch ein tadelsüchtiger Mensch soll euch, ihr Beutegenossen, keinen Tadel anhängen.</p>
<p class="en">O bound to me by deeds of might, not even the man who loves to blame 
    Hath found a single fault in you.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

