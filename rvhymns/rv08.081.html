<!DOCTYPE html>
<html>
<head>
<meta charset="UTF-8">
<title>rv08.081</title>
<link rel="stylesheet" type="text/css" href="rvhymns.css">
</head>
<body>
<a id='rv08.081.01'/><br /><p class="stamp">rv08.081.01</p>
<p class="sa"> आ तू न॑ इन्द्र क्षु॒मन्तं॑ चि॒त्रं ग्रा॒भं सं गृ॑भाय।
 म॒हा॒ह॒स्ती दक्षि॑णेन॥ </p>
<p class="hn">ā tū na indra kṣumantaṃ citraṃ grābhaṃ saṃ gṛbhāya |<br />mahāhastī dakṣiṇena ||<br /></p>
<p class="ru">-ru-</p>
<p class="de">Tu doch, Indra, für uns einen viehreichen, wunderbaren Griff mit der Rechten, der du die große Hand hast!</p>
<p class="en"> INDRA, God of the mighty arm, gather for us with thy right hand
    Manifold and nutritious spoil.
    </p>
<a id='rv08.081.02'/><br /><p class="stamp">rv08.081.02</p>
<p class="sa"> वि॒द्मा हि त्वा॑ तुविकू॒र्मिं तु॒विदे॑ष्णं तु॒वीम॑घम्।
 तु॒वि॒मा॒त्रमवो॑भिः॥ </p>
<p class="hn">vidmā hi tvā tuvikūrmiṃ tuvideṣṇaṃ tuvīmagham |<br />tuvimātram avobhiḥ ||<br /></p>
<p class="ru">-ru-</p>
<p class="de">Denn wir kennen dich als den Vielunternehmenden, Vielschenkenden, Vielgebenden, an Gnaden Reichbemessenen.</p>
<p class="en">We know thee mighty in thy deeds, of mighty bounty, mighty wealth,
    Mighty in measure, prompt to aid.
    </p>
<a id='rv08.081.03'/><br /><p class="stamp">rv08.081.03</p>
<p class="sa"> न॒हि त्वा॑ शूर दे॒वा न मर्ता॑सो॒ दित्स॑न्तम्।
 भी॒मं न गां वा॒रय॑न्ते॥ </p>
<p class="hn">nahi tvā śūra devā na martāso ditsantam |<br />bhīmaṃ na gāṃ vārayante ||<br /></p>
<p class="ru">-ru-</p>
<p class="de">Wenn du geben willst, halten dich ja weder Götter noch Sterbliche auf, so wenig wie einen furchtbaren Stier, o Held.</p>
<p class="en">Hero, when thou art fain to give, neither may Gods nor mortal men
    Restrain thee like a fearful Bull.
    </p>
<a id='rv08.081.04'/><br /><p class="stamp">rv08.081.04</p>
<p class="sa"> एतो॒ न्विन्द्रं॒ स्तवा॒मेशा॑नं॒ वस्वः॑ स्व॒राज॑म्।
 न राध॑सा मर्धिषन्नः॥ </p>
<p class="hn">eto nv indraṃ stavāmeśānaṃ vasvaḥ svarājam |<br />na rādhasā mardhiṣan naḥ ||<br /></p>
<p class="ru">-ru-</p>
<p class="de">Wohlan, jetzt wollen wir Indra preisen, den Selbstherrscher, der über das Gut schaltet. Er möge uns mit seiner Gabe nicht zurücksetzen.</p>
<p class="en">Come, let us glorify Indra, Lord supreme of wealth, Self-ruling King:
    In bounty may he harm us not.
    </p>
<a id='rv08.081.05'/><br /><p class="stamp">rv08.081.05</p>
<p class="sa"> प्र स्तो॑ष॒दुप॑ गासिष॒च्छ्रव॒त्साम॑ गी॒यमा॑नम्।
 अ॒भि राध॑सा जुगुरत्॥ </p>
<p class="hn">pra stoṣad upa gāsiṣac chravat sāma gīyamānam |<br />abhi rādhasā jugurat ||<br /></p>
<p class="ru">-ru-</p>
<p class="de">Er stimme den Gesang an, er falle ein, er höre die gesungene Weise; er antwortet mit einer Gabe.</p>
<p class="en">Let prelude sound and following chant so let him hear the Saman sung,
    And with his bounty answer us.
    </p>
<a id='rv08.081.06'/><br /><p class="stamp">rv08.081.06</p>
<p class="sa"> आ नो॑ भर॒ दक्षि॑णेना॒भि स॒व्येन॒ प्र मृ॑श।
 इन्द्र॒ मा नो॒ वसो॒र्निर्भा॑क्॥ </p>
<p class="hn">ā no bhara dakṣiṇenābhi savyena pra mṛśa |<br />indra mā no vasor nir bhāk ||<br /></p>
<p class="ru">-ru-</p>
<p class="de">Bring uns mit der Rechten, greif mit der Linken zu! Indra, schließ uns nicht von dem Gute aus!</p>
<p class="en">O Indra, with thy right hand bring, and with thy left remember us.
    Let us not lose our share of wealth.
    </p>
<a id='rv08.081.07'/><br /><p class="stamp">rv08.081.07</p>
<p class="sa"> उप॑ क्रम॒स्वा भ॑र धृष॒ता धृ॑ष्णो॒ जना॑नाम्।
 अदा॑शूष्टरस्य॒ वेदः॑॥ </p>
<p class="hn">upa kramasvā bhara dhṛṣatā dhṛṣṇo janānām |<br />adāśūṣṭarasya vedaḥ ||<br /></p>
<p class="ru">-ru-</p>
<p class="de">Geh ans Werk, bring uns kühnen Sinnes, du Kühner, die Habe des, der unter den Leuten am wenigsten spendet.</p>
<p class="en">Come nigh, O Bold One, boldly bring hither the riches of the churl
    Who giveth least of all the folk.
    </p>
<a id='rv08.081.08'/><br /><p class="stamp">rv08.081.08</p>
<p class="sa"> इन्द्र॒ य उ॒ नु ते॒ अस्ति॒ वाजो॒ विप्रे॑भिः॒ सनि॑त्वः।
 अ॒स्माभिः॒ सु तं स॑नुहि॥ </p>
<p class="hn">indra ya u nu te asti vājo viprebhiḥ sanitvaḥ |<br />asmābhiḥ su taṃ sanuhi ||<br /></p>
<p class="ru">-ru-</p>
<p class="de">Indra, dein Siegerpreis, der von den Redekundigen zu gewinnen ist, den gewinne fein mit uns!</p>
<p class="en">Indra, the booty which thou hast with holy singers to receive,
    Even that booty win with us.
    </p>
<a id='rv08.081.09'/><br /><p class="stamp">rv08.081.09</p>
<p class="sa"> स॒द्यो॒जुव॑स्ते॒ वाजा॑ अ॒स्मभ्यं॑ वि॒श्वश्च॑न्द्राः।
 वशै॑श्च म॒क्षू ज॑रन्ते॥ </p>
<p class="hn">sadyojuvas te vājā asmabhyaṃ viśvaścandrāḥ |<br />vaśaiś ca makṣū jarante ||<br /></p>
<p class="ru">-ru-</p>
<p class="de">Deine allschimmernden Belohnungen beeilen sich alsbald für uns, und werden von den Vasa´s in aller Frühe wachgesungen.</p>
<p class="en">Indra, thy swiftly-coming spoil, the booty which rejoices all,
    Sounds quick in concert with our hopes.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

