<!DOCTYPE html>
<html>
<head>
<meta charset="UTF-8">
<title>rv08.076</title>
<link rel="stylesheet" type="text/css" href="rvhymns.css">
</head>
<body>
<a id='rv08.076.01'/><br /><p class="stamp">rv08.076.01</p>
<p class="sa"> इ॒मं नु मा॒यिनं॑ हुव॒ इन्द्र॒मीशा॑न॒मोज॑सा।
 म॒रुत्व॑न्तं॒ न वृ॒ञ्जसे॑॥ </p>
<p class="hn">imaṃ nu māyinaṃ huva indram īśānam ojasā |<br />marutvantaṃ na vṛñjase ||<br /></p>
<p class="ru">-ru-</p>
<p class="de">Diesen listenreichen Indra rufe ich jetzt, der durch seine Stärke mächtig ist, den Marutbegleiteten, um ihn gleichsam in Beschlag zu nehmen.</p>
<p class="en">NOT to forsake me, I invoke this Indra girt by Maruts, Lord 
    Of magic power who rules with might.
    </p>
<a id='rv08.076.02'/><br /><p class="stamp">rv08.076.02</p>
<p class="sa"> अ॒यमिन्द्रो॑ म॒रुत्स॑खा॒ वि वृ॒त्रस्या॑भिन॒च्छिरः॑।
 वज्रे॑ण श॒तप॑र्वणा॥ </p>
<p class="hn">ayam indro marutsakhā vi vṛtrasyābhinac chiraḥ |<br />vajreṇa śataparvaṇā ||<br /></p>
<p class="ru">-ru-</p>
<p class="de">Dieser Indra mit den Marut als Kameraden zerspaltete des Vritra Haupt mit der hundertknorrigen Keule.</p>
<p class="en">This Indra with his Marut Friends clave into pieces Vritra's head
    With hundred-knotted thunderbolt.
    </p>
<a id='rv08.076.03'/><br /><p class="stamp">rv08.076.03</p>
<p class="sa"> वा॒वृ॒धा॒नो म॒रुत्स॒खेन्द्रो॒ वि वृ॒त्रमै॑रयत्।
 सृ॒जन्स॑मु॒द्रिया॑ अ॒पः॥ </p>
<p class="hn">vāvṛdhāno marutsakhendro vi vṛtram airayat |<br />sṛjan samudriyā apaḥ ||<br /></p>
<p class="ru">-ru-</p>
<p class="de">Erstarkt hat Indra mit den Marut als Kameraden den Vritra zerstückt, die nach dem Meere laufenden Gewässer freilassend.</p>
<p class="en">Indra, with Marut Friends grown strong, hath rent asunder Vritra, and
    Released the waters of the sea.
    </p>
<a id='rv08.076.04'/><br /><p class="stamp">rv08.076.04</p>
<p class="sa"> अ॒यं ह॒ येन॒ वा इ॒दं स्व॑र्म॒रुत्व॑ता जि॒तम्।
 इन्द्रे॑ण॒ सोम॑पीतये॥ </p>
<p class="hn">ayaṃ ha yena vā idaṃ svar marutvatā jitam |<br />indreṇa somapītaye ||<br /></p>
<p class="ru">-ru-</p>
<p class="de">Dieser Indra, der Marutbegleitete, der ja diese Sonne erobert hat, komme zum Somatrinken.</p>
<p class="en">This is that Indra who, begirt by Maruts, won the light of heaven
    That he might drink the Soma juice.
    </p>
<a id='rv08.076.05'/><br /><p class="stamp">rv08.076.05</p>
<p class="sa"> म॒रुत्व॑न्तमृजी॒षिण॒मोज॑स्वन्तं विर॒प्शिन॑म्।
 इन्द्रं॑ गी॒र्भिर्ह॑वामहे॥ </p>
<p class="hn">marutvantam ṛjīṣiṇam ojasvantaṃ virapśinam |<br />indraṃ gīrbhir havāmahe ||<br /></p>
<p class="ru">-ru-</p>
<p class="de">Den marutbegleiteten Indra, den Trestertrinker, den starken, im Überfluß lebenden, rufen wir mit Lobliedern.</p>
<p class="en">Mighty, impetuous, begirt by Maruts, him who loudly roars,
    Indra we invocate with songs.
    </p>
<a id='rv08.076.06'/><br /><p class="stamp">rv08.076.06</p>
<p class="sa"> इन्द्रं॑ प्र॒त्नेन॒ मन्म॑ना म॒रुत्व॑न्तं हवामहे।
 अ॒स्य सोम॑स्य पी॒तये॑॥ </p>
<p class="hn">indram pratnena manmanā marutvantaṃ havāmahe |<br />asya somasya pītaye ||<br /></p>
<p class="ru">-ru-</p>
<p class="de">Den marutbegleiteten Indra rufen wir mit einem alten Gedicht zum Trunk dieses Soma.</p>
<p class="en">Indra begirt by Maruts we invoke after the ancient plan,
    That he may drink the Soma juice.
    </p>
<a id='rv08.076.07'/><br /><p class="stamp">rv08.076.07</p>
<p class="sa"> म॒रुत्वाँ॑ इन्द्र मीढ्वः॒ पिबा॒ सोमं॑ शतक्रतो।
 अ॒स्मिन्य॒ज्ञे पु॑रुष्टुत॥ </p>
<p class="hn">marutvāṃ indra mīḍhvaḥ pibā somaṃ śatakrato |<br />asmin yajñe puruṣṭuta ||<br /></p>
<p class="ru">-ru-</p>
<p class="de">Von den Marut begleitet trink du, belohnender, ratreicher Indra, den Soma bei diesem Opfer, du Vielgepriesener!</p>
<p class="en">O liberal Indra, Marut-girt, much-lauded Satakratu, drink
    The Soma at this sacrifice.
    </p>
<a id='rv08.076.08'/><br /><p class="stamp">rv08.076.08</p>
<p class="sa"> तुभ्येदि॑न्द्र म॒रुत्व॑ते सु॒ताः सोमा॑सो अद्रिवः।
 हृ॒दा हू॑यन्त उ॒क्थिनः॑॥ </p>
<p class="hn">tubhyed indra marutvate sutāḥ somāso adrivaḥ |<br />hṛdā hūyanta ukthinaḥ ||<br /></p>
<p class="ru">-ru-</p>
<p class="de">Dir, Indra, dem Marutbegleiteten, werden die ausgepreßten Somatränke, o Herr des Preßsteins, nebst einem Loblied von Herzen geopfert.</p>
<p class="en">To thee, O Indra, Marut-girt, these Soma juices, Thunderer!
    Are offered from the heart with lauds.
    </p>
<a id='rv08.076.09'/><br /><p class="stamp">rv08.076.09</p>
<p class="sa"> पिबेदि॑न्द्र म॒रुत्स॑खा सु॒तं सोमं॒ दिवि॑ष्टिषु।
 वज्रं॒ शिशा॑न॒ ओज॑सा॥ </p>
<p class="hn">pibed indra marutsakhā sutaṃ somaṃ diviṣṭiṣu |<br />vajraṃ śiśāna ojasā ||<br /></p>
<p class="ru">-ru-</p>
<p class="de">Trink doch, Indra mit den Marut als Kameraden bei den heutigen Opfern den ausgepreßten Soma, indem du deine Keule mit Kraft schärfst!</p>
<p class="en">Drink, Indra, with thy Marut Friends, pressed Soma at the morning rites,
    Whetting thy thunderbolt with strength.
    </p>
<a id='rv08.076.10'/><br /><p class="stamp">rv08.076.10</p>
<p class="sa"> उ॒त्तिष्ठ॒न्नोज॑सा स॒ह पी॒त्वी शिप्रे॑ अवेपयः।
 सोम॑मिन्द्र च॒मू सु॒तम्॥ </p>
<p class="hn">uttiṣṭhann ojasā saha pītvī śipre avepayaḥ |<br />somam indra camū sutam ||<br /></p>
<p class="ru">-ru-</p>
<p class="de">Mit deiner Kraft aufstehend hast du, Indra, die Lippen geschüttelt, nachdem du den in dem Camugefäß ausgequetschten Soma getrunken hast.</p>
<p class="en">Arising in thy might, thy jaws thou shookest, Indra, having quaffed
    The Soma which the mortar pressed.
    </p>
<a id='rv08.076.11'/><br /><p class="stamp">rv08.076.11</p>
<p class="sa"> अनु॑ त्वा॒ रोद॑सी उ॒भे क्रक्ष॑माणमकृपेताम्।
 इन्द्र॒ यद्द॑स्यु॒हाभ॑वः॥ </p>
<p class="hn">anu tvā rodasī ubhe krakṣamāṇam akṛpetām |<br />indra yad dasyuhābhavaḥ ||<br /></p>
<p class="ru">-ru-</p>
<p class="de">Beide Welten fügten sich dir, dem Lärmenden, als du Indra, der Dasyutöter wardst.</p>
<p class="en">Indra, both worlds complained to thee when uttering thy fearful roar,
    What time thou smotest Dasyus dead.
    </p>
<a id='rv08.076.12'/><br /><p class="stamp">rv08.076.12</p>
<p class="sa"> वाच॑म॒ष्टाप॑दीम॒हं नव॑स्रक्तिमृत॒स्पृश॑म्।
 इन्द्रा॒त्परि॑ त॒न्वं॑ ममे॥ </p>
<p class="hn">vācam aṣṭāpadīm ahaṃ navasraktim ṛtaspṛśam |<br />indrāt pari tanvam mame ||<br /></p>
<p class="ru">-ru-</p>
<p class="de">Die achtfüßige, neunseitige Rede, die die Wahrheit trifft, habe ich im Vergleich mit Indra zu klein bemessen.</p>
<p class="en">From Indra have I measured out a song eight-footed with nine parts,
    Delicate, faithful to the Law.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

