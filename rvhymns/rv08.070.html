<!DOCTYPE html>
<html>
<head>
<meta charset="UTF-8">
<title>rv08.070</title>
<link rel="stylesheet" type="text/css" href="rvhymns.css">
</head>
<body>
<a id='rv08.070.01'/><br /><p class="stamp">rv08.070.01</p>
<p class="sa"> यो राजा॑ चर्षणी॒नां याता॒ रथे॑भि॒रध्रि॑गुः।
 विश्वा॑सां तरु॒ता पृत॑नानां॒ ज्येष्ठो॒ यो वृ॑त्र॒हा गृ॒णे॥ </p>
<p class="hn">yo rājā carṣaṇīnāṃ yātā rathebhir adhriguḥ |<br />viśvāsāṃ tarutā pṛtanānāṃ jyeṣṭho yo vṛtrahā gṛṇe ||<br /></p>
<p class="ru">-ru-</p>
<p class="de">Der der König der Völker ist, der Vornehme, der zu Wagen fährt, der Überwinder in allen Kämpfen, der als größter Vritratöter gefeiert wird;</p>
<p class="en"> HE who, as Sovran Lord of men, moves with his chariots unrestrained,
    The Vrtra-slayer vanquisher, of fighting hosts, preeminent, is praised with song.
    </p>
<a id='rv08.070.02'/><br /><p class="stamp">rv08.070.02</p>
<p class="sa"> इन्द्रं॒ तं शु॑म्भ पुरुहन्म॒न्नव॑से॒ यस्य॑ द्वि॒ता वि॑ध॒र्तरि॑।
 हस्ता॑य॒ वज्रः॒ प्रति॑ धायि दर्श॒तो म॒हो दि॒वे न सूर्यः॑॥ </p>
<p class="hn">indraṃ taṃ śumbha puruhanmann avase yasya dvitā vidhartari |<br />hastāya vajraḥ prati dhāyi darśato maho dive na sūryaḥ ||<br /></p>
<p class="ru">-ru-</p>
<p class="de">Den Indra verherrliche, o Puruhanman, zur Gunsterweisung, in dessen Hand, um sie festzuhalten, abermals die gerngesehene Keule gelegt ward wie die große Sonne an den Himmel.</p>
<p class="en">Honour that Indra, Puruhanman! for his aid, in whose sustaining hand of old,
    The splendid bolt of thunder was deposited, as the great Sun was set in heaven.
    </p>
<a id='rv08.070.03'/><br /><p class="stamp">rv08.070.03</p>
<p class="sa"> नकि॒ष्टं कर्म॑णा नश॒द्यश्च॒कार॑ स॒दावृ॑धम्।
 इन्द्रं॒ न य॒ज्ञैर्वि॒श्वगू॑र्त॒मृभ्व॑स॒मधृ॑ष्टं धृ॒ष्ण्वो॑जसम्॥ </p>
<p class="hn">nakiṣ ṭaṃ karmaṇā naśad yaś cakāra sadāvṛdham |<br />indraṃ na yajñair viśvagūrtam ṛbhvasam adhṛṣṭaṃ dhṛṣṇvojasam ||<br /></p>
<p class="ru">-ru-</p>
<p class="de">Keiner kommt dem an Verdienst gleich, der einen stets Fördernden wie den Indra erzeugt hat, den mit Opfergebeten Allgepriesenen, Meisterlichen, Unangreifbaren, von kühner Kraft.</p>
<p class="en">No one by deed attains to him who works and strengthens evermore:
    No, not by sacrifice, to Indra. praised o all, resistless, daring, bold in might.
    </p>
<a id='rv08.070.04'/><br /><p class="stamp">rv08.070.04</p>
<p class="sa"> अषा॑ळ्हमु॒ग्रं पृत॑नासु सास॒हिं यस्मि॑न्म॒हीरु॑रु॒ज्रयः॑।
 सं धे॒नवो॒ जाय॑माने अनोनवु॒र्द्यावः॒ क्षामो॑ अनोनवुः॥ </p>
<p class="hn">aṣāḷham ugram pṛtanāsu sāsahiṃ yasmin mahīr urujrayaḥ |<br />saṃ dhenavo jāyamāne anonavur dyāvaḥ kṣāmo anonavuḥ ||<br /></p>
<p class="ru">-ru-</p>
<p class="de">Den Unbezwungenen, Gewaltigen, in den Schlachten Bezwingenden, bei dessen Geburt die breitströmenden Flüsse, die Milchkühe zusammen brüllten, die Himmel, die Erden brüllten.</p>
<p class="en">The potent Conqueror, invincible in war, him at whose birth the Mighty Ones,
    The Kine who spread aftar, sent their loud voices out, heavens, earths seat their loud voices out,
    </p>
<a id='rv08.070.05'/><br /><p class="stamp">rv08.070.05</p>
<p class="sa"> यद्द्याव॑ इन्द्र ते श॒तं श॒तं भूमी॑रु॒त स्युः।
 न त्वा॑ वज्रिन्स॒हस्रं॒ सूर्या॒ अनु॒ न जा॒तम॑ष्ट॒ रोद॑सी॥ </p>
<p class="hn">yad dyāva indra te śataṃ śatam bhūmīr uta syuḥ |<br />na tvā vajrin sahasraṃ sūryā anu na jātam aṣṭa rodasī ||<br /></p>
<p class="ru">-ru-</p>
<p class="de">Wenn dir, Indra, auch hundert Himmel und hundert Erden wären, nicht tausend Sonnen würden dir, dem Geborenen, gleichkommen, noch beide Welten, o Keulenträger.</p>
<p class="en">O Indra, if a hundred heavens and if a hundred earths were thine-
    No, not a thousand Suns could match thee at thy birth, not both the worlds, O Thunderer.
    </p>
<a id='rv08.070.06'/><br /><p class="stamp">rv08.070.06</p>
<p class="sa"> आ प॑प्राथ महि॒ना वृष्ण्या॑ वृष॒न्विश्वा॑ शविष्ठ॒ शव॑सा।
 अ॒स्माँ अ॑व मघव॒न्गोम॑ति व्र॒जे वज्रि॑ञ्चि॒त्राभि॑रू॒तिभिः॑॥ </p>
<p class="hn">ā paprātha mahinā vṛṣṇyā vṛṣan viśvā śaviṣṭha śavasā |<br />asmāṃ ava maghavan gomati vraje vajriñ citrābhir ūtibhiḥ ||<br /></p>
<p class="ru">-ru-</p>
<p class="de">Du hast mit deiner Größe, deiner Bullenkraft, du Bulle, mit deiner Macht, du Mächtigster, alle Räume erfüllt. Steh uns bei, Gabenreicher, wenn es sich um rindergefüllte Hürde handelt, mit deinen wunderbaren Hilfen, Keulenträger!</p>
<p class="en">Thou, Hero, hast performed thy hero deeds with might, yea, all with strength, O Strongest One.
    Maghavan, help us to a stable full of kine, O Thunderer, with wondrous aids.
    </p>
<a id='rv08.070.07'/><br /><p class="stamp">rv08.070.07</p>
<p class="sa"> न सी॒मदे॑व आप॒दिषं॑ दीर्घायो॒ मर्त्यः॑।
 एत॑ग्वा चि॒द्य एत॑शा यु॒योज॑ते॒ हरी॒ इन्द्रो॑ यु॒योज॑ते॥ </p>
<p class="hn">na sīm adeva āpad iṣaṃ dīrghāyo martyaḥ |<br />etagvā cid ya etaśā yuyojate harī indro yuyojate ||<br /></p>
<p class="ru">-ru-</p>
<p class="de">Nicht soll der gottlose Sterbliche Speisegenuß erlangen, o Langlebiger! Welcher Indra sogar die beiden buntfarbigen Etasarosse anschirrt, die Hari´s anschirrt,</p>
<p class="en">Let not a godless mortal gain this food, O thou whose life is long!
    But one who yokes the bright-hued steeds, the Etasas, even Indra yoker of the Bays.
    </p>
<a id='rv08.070.08'/><br /><p class="stamp">rv08.070.08</p>
<p class="sa"> तं वो॑ म॒हो म॒हाय्य॒मिन्द्रं॑ दा॒नाय॑ स॒क्षणि॑म्।
 यो गा॒धेषु॒ य आर॑णेषु॒ हव्यो॒ वाजे॒ष्वस्ति॒ हव्यः॑॥ </p>
<p class="hn">taṃ vo maho mahāyyam indraṃ dānāya sakṣaṇim |<br />yo gādheṣu ya āraṇeṣu havyo vājeṣv asti havyaḥ ||<br /></p>
<p class="ru">-ru-</p>
<p class="de">Diesen herrlichen, zu verherrlichenden, siegreichen Indra rufet zum Schenken, der in Untiefen und Tiefen anzurufen ist, der in den Preiskämpfen anzurufen ist.</p>
<p class="en">Urge ye the Conqueror to give, your Indra greatly to be praised, 
    To be invoked in shallow waters and in depths, to be invoked in deeds of might.
    </p>
<a id='rv08.070.09'/><br /><p class="stamp">rv08.070.09</p>
<p class="sa"> उदू॒ षु णो॑ वसो म॒हे मृ॒शस्व॑ शूर॒ राध॑से।
 उदू॒ षु म॒ह्यै म॑घवन्म॒घत्त॑य॒ उदि॑न्द्र॒ श्रव॑से म॒हे॥ </p>
<p class="hn">ud ū ṣu ṇo vaso mahe mṛśasva śūra rādhase |<br />ud ū ṣu mahyai maghavan maghattaya ud indra śravase mahe ||<br /></p>
<p class="ru">-ru-</p>
<p class="de">Streck fein die Hand für uns aus, du Guter, zu großer Freigebigkeit, du Held, zu großer Gabe, du Gabenreicher, zu großem Ruhme, Indra!</p>
<p class="en">O Vasu, O thou Hero, raise us up to ample opulence. 
    Raise us to gain of mighty wealth, O Maghavan, O Indra, to sublime renown. 
    </p>
<a id='rv08.070.10'/><br /><p class="stamp">rv08.070.10</p>
<p class="sa"> त्वं न॑ इन्द्र ऋत॒युस्त्वा॒निदो॒ नि तृ॑म्पसि।
 मध्ये॑ वसिष्व तुविनृम्णो॒र्वोर्नि दा॒सं शि॑श्नथो॒ हथैः॑॥ </p>
<p class="hn">tvaṃ na indra ṛtayus tvānido ni tṛmpasi |<br />madhye vasiṣva tuvinṛmṇorvor ni dāsaṃ śiśnatho hathaiḥ ||<br /></p>
<p class="ru">-ru-</p>
<p class="de">Du, Indra, willst uns gerecht werden, du hast deine Schmäher satt. Bedecke dich, du Mutiger, zwischen den Schenkeln, schlag den Dasa mit deinen Streichen nieder!</p>
<p class="en">Indra, thou justifiest us, and tramplest down thy slanderers. 
    Guard thyself, valiant Hero, in thy vital parts: strike down the Dasa with thy blows.
    </p>
<a id='rv08.070.11'/><br /><p class="stamp">rv08.070.11</p>
<p class="sa"> अ॒न्यव्र॑त॒ममा॑नुष॒मय॑ज्वान॒मदे॑वयुम्।
 अव॒ स्वः सखा॑ दुधुवीत॒ पर्व॑तः सु॒घ्नाय॒ दस्युं॒ पर्व॑तः॥ </p>
<p class="hn">anyavratam amānuṣam ayajvānam adevayum |<br />ava svaḥ sakhā dudhuvīta parvataḥ sughnāya dasyum parvataḥ ||<br /></p>
<p class="ru">-ru-</p>
<p class="de">Ihn, der andere Gebote befolgt, den Unmenschen, der nicht opfert, den Gottlosen, soll sein Freund Berg abschütteln, der Berg den Dasyu, daß er leicht zu erschlagen sei.</p>
<p class="en">The man who brings no sacrifice, inhuman, godless, infidel, 
    Him let his friend the mountain cast to rapid death, the mountain cast the Dasyu down.
    </p>
<a id='rv08.070.12'/><br /><p class="stamp">rv08.070.12</p>
<p class="sa"> त्वं न॑ इन्द्रासां॒ हस्ते॑ शविष्ठ दा॒वने॑।
 धा॒नानां॒ न सं गृ॑भायास्म॒युर्द्विः सं गृ॑भायास्म॒युः॥ </p>
<p class="hn">tvaṃ na indrāsāṃ haste śaviṣṭha dāvane |<br />dhānānāṃ na saṃ gṛbhāyāsmayur dviḥ saṃ gṛbhāyāsmayuḥ ||<br /></p>
<p class="ru">-ru-</p>
<p class="de">Von diesen Kühen nimm, Indra, als wären es Körner, die Hand voll uns zuliebe, um uns zu schenken, du Mächtigster, doppelt nimm uns zuliebe!</p>
<p class="en">O Mightiest Indra, loving us, gather thou up, as grains of corn 
    Within thine hand, of these their kine, to give away, yea, gather twice as loving us.
    </p>
<a id='rv08.070.13'/><br /><p class="stamp">rv08.070.13</p>
<p class="sa"> सखा॑यः॒ क्रतु॑मिच्छत क॒था रा॑धाम श॒रस्य॑।
 उप॑स्तुतिं भो॒जः सू॒रिर्यो अह्र॑यः॥ </p>
<p class="hn">sakhāyaḥ kratum icchata kathā rādhāma śarasya |<br />upastutim bhojaḥ sūrir yo ahrayaḥ ||<br /></p>
<p class="ru">-ru-</p>
<p class="de">Ihr Freunde, suchet einen klugen Gedanken! Wie können wir das Lob des Sara treffen, der ein gastfreier nobler Herr ist, dessen man sich nicht zu schämen braucht?</p>
<p class="en">O my companions, wish for power. How may we perfect Saras praise, 
    The liberal princely patron, never to be harmed?
    </p>
<a id='rv08.070.14'/><br /><p class="stamp">rv08.070.14</p>
<p class="sa"> भूरि॑भिः समह॒ ऋषि॑भिर्ब॒र्हिष्म॑द्भिः स्तविष्यसे।
 यदि॒त्थमेक॑मेक॒मिच्छर॑ व॒त्सान्प॑रा॒ददः॑॥ </p>
<p class="hn">bhūribhiḥ samaha ṛṣibhir barhiṣmadbhi staviṣyase |<br />yad ittham ekam-ekam ic chara vatsān parādadaḥ ||<br /></p>
<p class="ru">-ru-</p>
<p class="de">Von vielen opfernden Rishi´s wirst du jedenfalls gepriesen werden, wenn du, Sara, also die Kälber, jedesmal eines, verschwendest.</p>
<p class="en">By many a sage whose grass is trimmed thou art continually praised, 
    That thou, O Sara, hast bestowed here one and here another calf.
    </p>
<a id='rv08.070.15'/><br /><p class="stamp">rv08.070.15</p>
<p class="sa"> क॒र्ण॒गृह्या॑ म॒घवा॑ शौरदे॒व्यो व॒त्सं न॑स्त्रि॒भ्य आन॑यत्।
 अ॒जां सू॒रिर्न धात॑वे॥ </p>
<p class="hn">karṇagṛhyā maghavā śauradevyo vatsaṃ nas tribhya ānayat |<br />ajāṃ sūrir na dhātave ||<br /></p>
<p class="ru">-ru-</p>
<p class="de">Der freigebige Sohn des Suradeva führte uns dreien ein Kalb zu, an den Ohren es packend, wie eine Geiß den drei Zicklein, um daran zu saugen, der noble Herr.</p>
<p class="en">The noble, Suradeva’s son, hath brought a calf, led by the ear, to three of us,
    As a chief brings a goat to milk.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

