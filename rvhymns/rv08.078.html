<!DOCTYPE html>
<html>
<head>
<meta charset="UTF-8">
<title>rv08.078</title>
<link rel="stylesheet" type="text/css" href="rvhymns.css">
</head>
<body>
<a id='rv08.078.01'/><br /><p class="stamp">rv08.078.01</p>
<p class="sa"> पु॒रो॒ळाशं॑ नो॒ अन्ध॑स॒ इन्द्र॑ स॒हस्र॒मा भ॑र।
 श॒ता च॑ शूर॒ गोना॑म्॥ </p>
<p class="hn">puroḷāśaṃ no andhasa indra sahasram ā bhara |<br />śatā ca śūra gonām ||<br /></p>
<p class="ru">-ru-</p>
<p class="de">Koste unseren Reiskuchen zum Somatrank; bring Tausend und Hunderte von Kühen mit, o Held!</p>
<p class="en"> BRING us a thousand, Indra, as our guerdon for the Soma juice:
    Hundreds of kine, O Hero, bring.
    </p>
<a id='rv08.078.02'/><br /><p class="stamp">rv08.078.02</p>
<p class="sa"> आ नो॑ भर॒ व्यञ्ज॑नं॒ गामश्व॑म॒भ्यञ्ज॑नम्।
 सचा॑ म॒ना हि॑र॒ण्यया॑॥ </p>
<p class="hn">ā no bhara vyañjanaṃ gām aśvam abhyañjanam |<br />sacā manā hiraṇyayā ||<br /></p>
<p class="ru">-ru-</p>
<p class="de">Bring das, was ziert, Rind, Roß, Salböl nebst goldener Schabracke!</p>
<p class="en">Bring cattle, bring us ornament, bring us embellishment and steeds,
    Give us, besides, two rings of gold.
    </p>
<a id='rv08.078.03'/><br /><p class="stamp">rv08.078.03</p>
<p class="sa"> उ॒त नः॑ कर्ण॒शोभ॑ना पु॒रूणि॑ धृष्ण॒वा भ॑र।
 त्वं हि शृ॑ण्वि॒षे व॑सो॥ </p>
<p class="hn">uta naḥ karṇaśobhanā purūṇi dhṛṣṇav ā bhara |<br />tvaṃ hi śṛṇviṣe vaso ||<br /></p>
<p class="ru">-ru-</p>
<p class="de">Und bring uns viele Ohrringe, du Mutiger, denn du bist als der Gütige bekannt!</p>
<p class="en">And, Bold One, bring in ample store rich jewels to adorn the ear,
    For thou, Good Lord, art far renowned.
    </p>
<a id='rv08.078.04'/><br /><p class="stamp">rv08.078.04</p>
<p class="sa"> नकीं॑ वृधी॒क इ॑न्द्र ते॒ न सु॒षा न सु॒दा उ॒त।
 नान्यस्त्वच्छू॑र वा॒घतः॑॥ </p>
<p class="hn">nakīṃ vṛdhīka indra te na suṣā na sudā uta |<br />nānyas tvac chūra vāghataḥ ||<br /></p>
<p class="ru">-ru-</p>
<p class="de">Denn es gibt keinen anderen Bereicherer oder guten Lohner und guten Schenker für den Sänger als dich, Held Indra.</p>
<p class="en">None other is there for the priest, Hero! but thou, to give him gifts,
    To win much spoil and prosper him.
    </p>
<a id='rv08.078.05'/><br /><p class="stamp">rv08.078.05</p>
<p class="sa"> नकी॒मिन्द्रो॒ निक॑र्तवे॒ न श॒क्रः परि॑शक्तवे।
 विश्वं॑ शृणोति॒ पश्य॑ति॥ </p>
<p class="hn">nakīm indro nikartave na śakraḥ pariśaktave |<br />viśvaṃ śṛṇoti paśyati ||<br /></p>
<p class="ru">-ru-</p>
<p class="de">Indra ist nicht hereinzulegen, noch ist Macht über den Mächtigen zu gewinnen. Alles hört, sieht er.</p>
<p class="en">Indra can never be brought low, Sakra can never be subdued:
    He heareth and beholdeth all.
    </p>
<a id='rv08.078.06'/><br /><p class="stamp">rv08.078.06</p>
<p class="sa"> स म॒न्युं मर्त्या॑ना॒मद॑ब्धो॒ नि चि॑कीषते।
 पु॒रा नि॒दश्चि॑कीषते॥ </p>
<p class="hn">sa manyum martyānām adabdho ni cikīṣate |<br />purā nidaś cikīṣate ||<br /></p>
<p class="ru">-ru-</p>
<p class="de">Der Unbetörte erforscht die Absicht der Sterblichen; noch bevor sie den Tadel aussprechen, erforscht er sie.</p>
<p class="en">He spieth out the wrath of man, he who can never be deceived:
    Ere blame can come he marketh it.
    </p>
<a id='rv08.078.07'/><br /><p class="stamp">rv08.078.07</p>
<p class="sa"> क्रत्व॒ इत्पू॒र्णमु॒दरं॑ तु॒रस्या॑स्ति विध॒तः।
 वृ॒त्र॒घ्नः सो॑म॒पाव्नः॑॥ </p>
<p class="hn">kratva it pūrṇam udaraṃ turasyāsti vidhataḥ |<br />vṛtraghnaḥ somapāvnaḥ ||<br /></p>
<p class="ru">-ru-</p>
<p class="de">Der Bauch des Vritratöters und Somatrinkers ist voll der überlegenen, ihm ergebenen Weisheit.</p>
<p class="en">He hath his stomach full of might, the Vritra-slayer, Conqueror,
    The Soma-drinker, ordering all.
    </p>
<a id='rv08.078.08'/><br /><p class="stamp">rv08.078.08</p>
<p class="sa"> त्वे वसू॑नि॒ संग॑ता॒ विश्वा॑ च सोम॒ सौभ॑गा।
 सु॒दात्वप॑रिह्वृता॥ </p>
<p class="hn">tve vasūni saṃgatā viśvā ca soma saubhagā |<br />sudātv aparihvṛtā ||<br /></p>
<p class="ru">-ru-</p>
<p class="de">Bei dir sind alle Schätze und alle Glücksgüter vereinigt, o Soma, die schön zu schenken, nie an den Unrechten kommen.</p>
<p class="en">In thee all treasures are combined, Soma all blessed things in thee,
    Uninjured, easy to bestow.
    </p>
<a id='rv08.078.09'/><br /><p class="stamp">rv08.078.09</p>
<p class="sa"> त्वामिद्य॑व॒युर्मम॒ कामो॑ ग॒व्युर्हि॑रण्य॒युः।
 त्वाम॑श्व॒युरेष॑ते॥ </p>
<p class="hn">tvām id yavayur mama kāmo gavyur hiraṇyayuḥ |<br />tvām aśvayur eṣate ||<br /></p>
<p class="ru">-ru-</p>
<p class="de">Zu dir strebt mein Wunsch, der nach Korn und Rind und Gold verlangt, zu dir mein Wunsch, der nach Rossen verlangt.</p>
<p class="en">To thee speeds forth my hope that craves the gift of corn, and kine and gold,
    Yea, craving horses, speeds to thee.
    </p>
<a id='rv08.078.10'/><br /><p class="stamp">rv08.078.10</p>
<p class="sa"> तवेदि॑न्द्रा॒हमा॒शसा॒ हस्ते॒ दात्रं॑ च॒ना द॑दे।
 दि॒नस्य॑ वा मघव॒न्सम्भृ॑तस्य वा पू॒र्धि यव॑स्य का॒शिना॑॥ </p>
<p class="hn">taved indrāham āśasā haste dātraṃ canā dade |<br />dinasya vā maghavan sambhṛtasya vā pūrdhi yavasya kāśinā ||<br /></p>
<p class="ru">-ru-</p>
<p class="de">In der Hoffnung auf dich, Indra, nehme ich nicht einmal die Sichel in die Hand. Von dem geschnittenen oder zusammengerafften Korne spende mit voller Hand, du Gabenreicher!</p>
<p class="en">Indra, through hope in thee alone even this sickle do I grasp.
    Fill my hand, Maghavan, with all that it can hold of barley cut or gathered up.
    </p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

