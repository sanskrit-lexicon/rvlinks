<!DOCTYPE html>
<html>
<head>
<meta charset="UTF-8">
<title>rv08.093</title>
<link rel="stylesheet" type="text/css" href="rvhymns.css">
</head>
<body>
<a id='rv08.093.01'/><br /><p class="stamp">rv08.093.01</p>
<p class="sa"> उद्घेद॒भि श्रु॒ताम॑घं वृष॒भं नर्या॑पसम्।
 अस्ता॑रमेषि सूर्य॥ </p>
<p class="hn">ud ghed abhi śrutāmaghaṃ vṛṣabhaṃ naryāpasam |<br />astāram eṣi sūrya ||<br /></p>
<p class="ru">-ru-</p>
<p class="de">Surya, du gehst für den Bullen auf, dessen Gaben berühmt, dessen Werke mannhaft sind, für den Schützen Indra.</p>
<p class="en"> SURYA, thou mountest up to meet the Hero famous for his wealth,
    Who hurls the bolt and works for man
    </p>
<a id='rv08.093.02'/><br /><p class="stamp">rv08.093.02</p>
<p class="sa"> नव॒ यो न॑व॒तिं पुरो॑ बि॒भेद॑ बा॒ह्वो॑जसा।
 अहिं॑ च वृत्र॒हाव॑धीत्॥ </p>
<p class="hn">nava yo navatim puro bibheda bāhvojasā |<br />ahiṃ ca vṛtrahāvadhīt ||<br /></p>
<p class="ru">-ru-</p>
<p class="de">Der die neunundneunzig Burgen gebrochen hat mit Armes Stärke, und der Vritratöter erschlug den Drachen.</p>
<p class="en">Him who with might of both his arms brake nine-and-ninety castles down,
    Slew Vrtra and smote Ahi dead.
    </p>
<a id='rv08.093.03'/><br /><p class="stamp">rv08.093.03</p>
<p class="sa"> स न॒ इन्द्रः॑ शि॒वः सखाश्वा॑व॒द्गोम॒द्यव॑मत्।
 उ॒रुधा॑रेव दोहते॥ </p>
<p class="hn">sa na indraḥ śivaḥ sakhāśvāvad gomad yavamat |<br />urudhāreva dohate ||<br /></p>
<p class="ru">-ru-</p>
<p class="de">Dieser liebe Freund Indra möge uns eine Menge Rosse, Rinder, Korn milchen wie eine breitstrahlige Kuh die Milch.</p>
<p class="en">This Indra is our gracious Friend. He sends us in a full broad stream
    Riches in horses, kine, and corn.
    </p>
<a id='rv08.093.04'/><br /><p class="stamp">rv08.093.04</p>
<p class="sa"> यद॒द्य कच्च॑ वृत्रहन्नु॒दगा॑ अ॒भि सू॑र्य।
 सर्वं॒ तदि॑न्द्र ते॒ वशे॑॥ </p>
<p class="hn">yad adya kac ca vṛtrahann udagā abhi sūrya |<br />sarvaṃ tad indra te vaśe ||<br /></p>
<p class="ru">-ru-</p>
<p class="de">Worüber auch immer du heute aufgegangen bist, du Vritratöter, du Surya, das alles ist in deiner Gewalt, Indra.</p>
<p class="en">Whatever, Vrtra-slayer! thou, Surya, hast risen upon to-day,
    Tbat, Indra, all is in thy power.
    </p>
<a id='rv08.093.05'/><br /><p class="stamp">rv08.093.05</p>
<p class="sa"> यद्वा॑ प्रवृद्ध सत्पते॒ न म॑रा॒ इति॒ मन्य॑से।
 उ॒तो तत्स॒त्यमित्तव॑॥ </p>
<p class="hn">yad vā pravṛddha satpate na marā iti manyase |<br />uto tat satyam it tava ||<br /></p>
<p class="ru">-ru-</p>
<p class="de">Oder wenn du hochgewachsener, rechtmäßiger Gebieter denkst: " Ich werde nicht sterben", so wird auch das bei dir wahr.</p>
<p class="en">When, Mighty One, Lord of the brave, thou thinkest thus, I shall not die,
    That thought of thine is true indeed.
    </p>
<a id='rv08.093.06'/><br /><p class="stamp">rv08.093.06</p>
<p class="sa"> ये सोमा॑सः परा॒वति॒ ये अ॑र्वा॒वति॑ सुन्वि॒रे।
 सर्वाँ॒स्ताँ इ॑न्द्र गच्छसि॥ </p>
<p class="hn">ye somāsaḥ parāvati ye arvāvati sunvire |<br />sarvāṃs tāṃ indra gacchasi ||<br /></p>
<p class="ru">-ru-</p>
<p class="de">Die Somatränke, die in der Ferne, die in der Nähe ausgepreßt werden, zu allen diesen kommst du, Indra.</p>
<p class="en">Thou, Indra, goest unto all Soma libations shed for thee,
    Both far away and near at hand.
    </p>
<a id='rv08.093.07'/><br /><p class="stamp">rv08.093.07</p>
<p class="sa"> तमिन्द्रं॑ वाजयामसि म॒हे वृ॒त्राय॒ हन्त॑वे।
 स वृषा॑ वृष॒भो भु॑वत्॥ </p>
<p class="hn">tam indraṃ vājayāmasi mahe vṛtrāya hantave |<br />sa vṛṣā vṛṣabho bhuvat ||<br /></p>
<p class="ru">-ru-</p>
<p class="de">Diesen Indra eifern wir an, den großen Vritra zu töten. Er sei der riesige Bulle.</p>
<p class="en">We make this Indra very strong to strike the mighty Vrtra dead:
    A vigorous Hero shall he be.
    </p>
<a id='rv08.093.08'/><br /><p class="stamp">rv08.093.08</p>
<p class="sa"> इन्द्रः॒ स दाम॑ने कृ॒त ओजि॑ष्ठः॒ स मदे॑ हि॒तः।
 द्यु॒म्नी श्लो॒की स सो॒म्यः॥ </p>
<p class="hn">indraḥ sa dāmane kṛta ojiṣṭhaḥ sa made hitaḥ |<br />dyumnī ślokī sa somyaḥ ||<br /></p>
<p class="ru">-ru-</p>
<p class="de">Dieser Indra ist zum Schenken geschaffen, der Stärkste ist für den Rausch bestimmt; er ist der Glanzvolle, Berühmte, Somawürdige.</p>
<p class="en">Indra was made for giving, set, most mighty, o'er the joyous draught.
    Bright, meet for Soma, famed in song.
    </p>
<a id='rv08.093.09'/><br /><p class="stamp">rv08.093.09</p>
<p class="sa"> गि॒रा वज्रो॒ न सम्भृ॑तः॒ सब॑लो॒ अन॑पच्युतः।
 व॒व॒क्ष ऋ॒ष्वो अस्तृ॑तः॥ </p>
<p class="hn">girā vajro na sambhṛtaḥ sabalo anapacyutaḥ |<br />vavakṣa ṛṣvo astṛtaḥ ||<br /></p>
<p class="ru">-ru-</p>
<p class="de">Wie seine Keule durch die Lobrede instand gesetzt, ist er kräftig, unentwegt, übergroß, unüberwindlich herangewachsen.</p>
<p class="en">By song as 'twere, the powerful bolt which none may parry was prepared
    Lofty, invincible he grew.
    </p>
<a id='rv08.093.10'/><br /><p class="stamp">rv08.093.10</p>
<p class="sa"> दु॒र्गे चि॑न्नः सु॒गं कृ॑धि गृणा॒न इ॑न्द्र गिर्वणः।
 त्वं च॑ मघव॒न्वशः॑॥ </p>
<p class="hn">durge cin naḥ sugaṃ kṛdhi gṛṇāna indra girvaṇaḥ |<br />tvaṃ ca maghavan vaśaḥ ||<br /></p>
<p class="ru">-ru-</p>
<p class="de">Auch auf unwegsamer Strecke schaff uns gepriesen guten Weg, du lobbegehrender Indra, wenn du, Gabenreicher, es willst!</p>
<p class="en">Indra, Song-lover, lauded, make even in the wilds fair ways for us, 
    Whenever, Maghavan, thou wilt.
    </p>
<a id='rv08.093.11'/><br /><p class="stamp">rv08.093.11</p>
<p class="sa"> यस्य॑ ते॒ नू चि॑दा॒दिशं॒ न मि॒नन्ति॑ स्व॒राज्य॑म्।
 न दे॒वो नाध्रि॑गु॒र्जनः॑॥ </p>
<p class="hn">yasya te nū cid ādiśaṃ na minanti svarājyam |<br />na devo nādhrigur janaḥ ||<br /></p>
<p class="ru">-ru-</p>
<p class="de">Dessen Mahnung und Selbstherrlichkeit sie niemals zuwiderhandeln, weder ein Gott noch ein mächtiger Mann.</p>
<p class="en">Thou whose commandment and behest of sovran sway none disregards,
    Neither audacious man nor God.
    </p>
<a id='rv08.093.12'/><br /><p class="stamp">rv08.093.12</p>
<p class="sa"> अधा॑ ते॒ अप्र॑तिष्कुतं दे॒वी शुष्मं॑ सपर्यतः।
 उ॒भे सु॑शिप्र॒ रोद॑सी॥ </p>
<p class="hn">adhā te apratiṣkutaṃ devī śuṣmaṃ saparyataḥ |<br />ubhe suśipra rodasī ||<br /></p>
<p class="ru">-ru-</p>
<p class="de">Darum ehren die beiden Göttinnen Rodasi deinen unaufhaltsamen Ungestüm, du Schönlippiger.</p>
<p class="en">And both these Goddesses, Earth, Heaven, Lord of the beauteous helm! revere 
    Thy might which no one may resist.
    </p>
<a id='rv08.093.13'/><br /><p class="stamp">rv08.093.13</p>
<p class="sa"> त्वमे॒तद॑धारयः कृ॒ष्णासु॒ रोहि॑णीषु च।
 परु॑ष्णीषु॒ रुश॒त्पयः॑॥ </p>
<p class="hn">tvam etad adhārayaḥ kṛṣṇāsu rohiṇīṣu ca |<br />paruṣṇīṣu ruśat payaḥ ||<br /></p>
<p class="ru">-ru-</p>
<p class="de">Du hast diese weiße Milch in den schwarzen und roten, in den gefleckten Kühen festgelegt.</p>
<p class="en">Thou in the black cows and the red and in the cows with spotted skin 
    This white milk hast deposited.
    </p>
<a id='rv08.093.14'/><br /><p class="stamp">rv08.093.14</p>
<p class="sa"> वि यदहे॒रध॑ त्वि॒षो विश्वे॑ दे॒वासो॒ अक्र॑मुः।
 वि॒दन्मृ॒गस्य॒ ताँ अमः॑॥ </p>
<p class="hn">vi yad aher adha tviṣo viśve devāso akramuḥ |<br />vidan mṛgasya tāṃ amaḥ ||<br /></p>
<p class="ru">-ru-</p>
<p class="de">Als da vor des Drachen Funkeln alle Götter davonliefen, da hatte sie die Panik vor dem wilden Tiere befallen.</p>
<p class="en">When in their terror all the Gods shrank from the Dragon’s furious might, 
    Fear of the monster fell on them.
    </p>
<a id='rv08.093.15'/><br /><p class="stamp">rv08.093.15</p>
<p class="sa"> आदु॑ मे निव॒रो भु॑वद्वृत्र॒हादि॑ष्ट॒ पौंस्य॑म्।
 अजा॑तशत्रु॒रस्तृ॑तः॥ </p>
<p class="hn">ād u me nivaro bhuvad vṛtrahādiṣṭa pauṃsyam |<br />ajātaśatrur astṛtaḥ ||<br /></p>
<p class="ru">-ru-</p>
<p class="de">Davor sei mir Bewahrung! Der Vritratöter hat seine Manneskraft erwiesen, er dem kein Gegner erstanden ist, der Ungefällte.</p>
<p class="en">Then he was my Defender, then, Invincible, whose foe is not, 
    The Vritra-slayer showed his might.
    </p>
<a id='rv08.093.16'/><br /><p class="stamp">rv08.093.16</p>
<p class="sa"> श्रु॒तं वो॑ वृत्र॒हन्त॑मं॒ प्र शर्धं॑ चर्षणी॒नाम्।
 आ शु॑षे॒ राध॑से म॒हे॥ </p>
<p class="hn">śrutaṃ vo vṛtrahantamam pra śardhaṃ carṣaṇīnām |<br />ā śuṣe rādhase mahe ||<br /></p>
<p class="ru">-ru-</p>
<p class="de">Eurem berühmten Erzfeindetöter, die Stärke der Völker, eifere ich zu großer Freigebigkeit an.</p>
<p class="en">Him your best Vritra-slayer, him the famous Champion of mankind  
    I urge to great munificence,
    </p>
<a id='rv08.093.17'/><br /><p class="stamp">rv08.093.17</p>
<p class="sa"> अ॒या धि॒या च॑ गव्य॒या पुरु॑णाम॒न्पुरु॑ष्टुत।
 यत्सोमे॑सोम॒ आभ॑वः॥ </p>
<p class="hn">ayā dhiyā ca gavyayā puruṇāman puruṣṭuta |<br />yat some-soma ābhavaḥ ||<br /></p>
<p class="ru">-ru-</p>
<p class="de">Durch diese Dichtung und in dem Wunsch nach Rindern geschah es, du Vielarmiger, Vielgepriesener, daß du bei jedem Soma erschienen bist.</p>
<p class="en">To come, Much-lauded! Many-named! with this same thought that longs for milk, 
    Whene’er the Soma juice is shed.
    </p>
<a id='rv08.093.18'/><br /><p class="stamp">rv08.093.18</p>
<p class="sa"> बो॒धिन्म॑ना॒ इद॑स्तु नो वृत्र॒हा भूर्या॑सुतिः।
 शृ॒णोतु॑ श॒क्र आ॒शिष॑म्॥ </p>
<p class="hn">bodhinmanā id astu no vṛtrahā bhūryāsutiḥ |<br />śṛṇotu śakra āśiṣam ||<br /></p>
<p class="ru">-ru-</p>
<p class="de">Der Vritratöter sei uns aufmerksamen Sinnes, der viele Tränklein bekommt. Der Mächtige erhöre unsere Bitte.</p>
<p class="en">Much-honoured by libations, may the Vritra-slayer wake for us: 
    May Sakra listen to our prayers.
    </p>
<a id='rv08.093.19'/><br /><p class="stamp">rv08.093.19</p>
<p class="sa"> कया॒ त्वं न॑ ऊ॒त्याभि प्र म॑न्दसे वृषन्।
 कया॑ स्तो॒तृभ्य॒ आ भ॑र॥ </p>
<p class="hn">kayā tvaṃ na ūtyābhi pra mandase vṛṣan |<br />kayā stotṛbhya ā bhara ||<br /></p>
<p class="ru">-ru-</p>
<p class="de">Mit welcher Gunst ziehst du her zu uns, du Bulle, mit welcher willst du den Sängern etwas bringen?</p>
<p class="en">O Hero, with what aid dost thou delight us, with what succour bring
    Riches to those who worship thee?
    </p>
<a id='rv08.093.20'/><br /><p class="stamp">rv08.093.20</p>
<p class="sa"> कस्य॒ वृषा॑ सु॒ते सचा॑ नि॒युत्वा॑न्वृष॒भो र॑णत्।
 वृ॒त्र॒हा सोम॑पीतये॥ </p>
<p class="hn">kasya vṛṣā sute sacā niyutvān vṛṣabho raṇat |<br />vṛtrahā somapītaye ||<br /></p>
<p class="ru">-ru-</p>
<p class="de">Auf wessen Preßsaft freut sich der riesige Bulle mit dem Niyutgespann, der Vritratöter, um Soma zu trinken?</p>
<p class="en">With whose libation joys the Strong, the Hero with his team who quells 
    The foe, to drink the Soma juice?
    </p>
<a id='rv08.093.21'/><br /><p class="stamp">rv08.093.21</p>
<p class="sa"> अ॒भी षु ण॒स्त्वं र॒यिं म॑न्दसा॒नः स॑ह॒स्रिण॑म्।
 प्र॒य॒न्ता बो॑धि दा॒शुषे॑॥ </p>
<p class="hn">abhī ṣu ṇas tvaṃ rayim mandasānaḥ sahasriṇam |<br />prayantā bodhi dāśuṣe ||<br /></p>
<p class="ru">-ru-</p>
<p class="de">Bring du uns doch ja nach Tausenden zählenden Reichtum, wenn du dich ergötzest; sei dem Opferspender ein Geber!</p>
<p class="en">Rejoicing in thy spirit bring thousandfold opulence to us: 
    Enrich thy votary with gifts.
    </p>
<a id='rv08.093.22'/><br /><p class="stamp">rv08.093.22</p>
<p class="sa"> पत्नी॑वन्तः सु॒ता इ॒म उ॒शन्तो॑ यन्ति वी॒तये॑।
 अ॒पां जग्मि॑र्निचुम्पु॒णः॥ </p>
<p class="hn">patnīvantaḥ sutā ima uśanto yanti vītaye |<br />apāṃ jagmir nicumpuṇaḥ ||<br /></p>
<p class="ru">-ru-</p>
<p class="de">Diese beweibten Somatränke kommen verlangend, dir zur Lust. Er ist der sprudelnde Besucher der Gewässer.</p>
<p class="en">These juices with their wedded wives flow to enjoyment lovingly:
    To waters speeds the restless one.
    </p>
<a id='rv08.093.23'/><br /><p class="stamp">rv08.093.23</p>
<p class="sa"> इ॒ष्टा होत्रा॑ असृक्ष॒तेन्द्रं॑ वृ॒धासो॑ अध्व॒रे।
 अच्छा॑वभृ॒थमोज॑सा॥ </p>
<p class="hn">iṣṭā hotrā asṛkṣatendraṃ vṛdhāso adhvare |<br />acchāvabhṛtham ojasā ||<br /></p>
<p class="ru">-ru-</p>
<p class="de">Die dargebrachten Opferspenden haben sich ergossen, den Indra während des Opfers stärkend, hin zu dem Reinigungsbad mit Kraft.</p>
<p class="en">Presented strengthening gifts have sent Indra away at sacrifice,
    With might, unto the cleansing bath.
    </p>
<a id='rv08.093.24'/><br /><p class="stamp">rv08.093.24</p>
<p class="sa"> इ॒ह त्या स॑ध॒माद्या॒ हरी॒ हिर॑ण्यकेश्या।
 वो॒ळ्हाम॒भि प्रयो॑ हि॒तम्॥ </p>
<p class="hn">iha tyā sadhamādyā harī hiraṇyakeśyā |<br />voḷhām abhi prayo hitam ||<br /></p>
<p class="ru">-ru-</p>
<p class="de">Hierher sollen die beiden Kumpane, die goldmähnigen Falben fahren zum vorgesetzten Opferschmaus.</p>
<p class="en">These two who share his feast, Bay Steeds with golden manes, shall bring him to
    The banquet that is laid for him.
    </p>
<a id='rv08.093.25'/><br /><p class="stamp">rv08.093.25</p>
<p class="sa"> तुभ्यं॒ सोमाः॑ सु॒ता इ॒मे स्ती॒र्णं ब॒र्हिर्वि॑भावसो।
 स्तो॒तृभ्य॒ इन्द्र॒मा व॑ह॥ </p>
<p class="hn">tubhyaṃ somāḥ sutā ime stīrṇam barhir vibhāvaso |<br />stotṛbhya indram ā vaha ||<br /></p>
<p class="ru">-ru-</p>
<p class="de">Für dich sind diese Soma´s ausgepreßt, ist das Barhis ausgelegt, du Glanzvoller. Fahre den Indra zu den Sängern!</p>
<p class="en">For thee, O Lord of Light, are shed these Soma-drops, and grass is strewn: 
    Bring Indra to his worshippers.
    </p>
<a id='rv08.093.26'/><br /><p class="stamp">rv08.093.26</p>
<p class="sa"> आ ते॒ दक्षं॒ वि रो॑च॒ना दध॒द्रत्ना॒ वि दा॒शुषे॑।
 स्तो॒तृभ्य॒ इन्द्र॑मर्चत॥ </p>
<p class="hn">ā te dakṣaṃ vi rocanā dadhad ratnā vi dāśuṣe |<br />stotṛbhya indram arcata ||<br /></p>
<p class="ru">-ru-</p>
<p class="de">"Ich bringe dir Kraft, indem ich die Lichter, die Kleinode verteile für den Opfernden, für die Sänger. Preiset den Indra!"</p>
<p class="en">May Indra give thee skill and lights of heaven, wealth to his votary
    And priests who praise him: laud ye him. 
    </p>
<a id='rv08.093.27'/><br /><p class="stamp">rv08.093.27</p>
<p class="sa"> आ ते॑ दधामीन्द्रि॒यमु॒क्था विश्वा॑ शतक्रतो।
 स्तो॒तृभ्य॑ इन्द्र मृळय॥ </p>
<p class="hn">ā te dadhāmīndriyam ukthā viśvā śatakrato |<br />stotṛbhya indra mṛḷaya ||<br /></p>
<p class="ru">-ru-</p>
<p class="de">Ich bringe dir Indrakraft, alle Loblieder, du Ratreicher; sei den Sängern barmherzig, Indra!</p>
<p class="en">O Satakratu, wondrous strength and all our lauds I bring to thee:
    Be gracious to thy worshippers.
    </p>
<a id='rv08.093.28'/><br /><p class="stamp">rv08.093.28</p>
<p class="sa"> भ॒द्रम्भ॑द्रं न॒ आ भ॒रेष॒मूर्जं॑ शतक्रतो।
 यदि॑न्द्र मृ॒ळया॑सि नः॥ </p>
<p class="hn">bhadram-bhadraṃ na ā bhareṣam ūrjaṃ śatakrato |<br />yad indra mṛḷayāsi naḥ ||<br /></p>
<p class="ru">-ru-</p>
<p class="de">Bring uns alles Gute, Speisegenuß, Stärkung, o Ratreicher, wenn du, Indra, uns barmherzig sein willst!</p>
<p class="en">Bring to us all things excellent, O Satakratu, food and strength; 
    For, Indra, thou art kind to us.
    </p>
<a id='rv08.093.29'/><br /><p class="stamp">rv08.093.29</p>
<p class="sa"> स नो॒ विश्वा॒न्या भ॑र सुवि॒तानि॑ शतक्रतो।
 यदि॑न्द्र मृ॒ळया॑सि नः॥ </p>
<p class="hn">sa no viśvāny ā bhara suvitāni śatakrato |<br />yad indra mṛḷayāsi naḥ ||<br /></p>
<p class="ru">-ru-</p>
<p class="de">Bring uns alle Wohlfahrt, o Ratreicher, wenn du, Indra, uns barmherzig sein willst!</p>
<p class="en">O Satakratu, bring to us all blessings, all felicity:
    For, Indra, thou art kind to us.
    </p>
<a id='rv08.093.30'/><br /><p class="stamp">rv08.093.30</p>
<p class="sa"> त्वामिद्वृ॑त्रहन्तम सु॒ताव॑न्तो हवामहे।
 यदि॑न्द्र मृ॒ळया॑सि नः॥ </p>
<p class="hn">tvām id vṛtrahantama sutāvanto havāmahe |<br />yad indra mṛḷayāsi naḥ ||<br /></p>
<p class="ru">-ru-</p>
<p class="de">Nur dich, du Erzfeindetöter, rufen wir bei ausgepreßtem Soma, wenn du, Indra, uns barmherzig sein willst!</p>
<p class="en">Bearing the Soma juice we call, best Vritra-slayer, unto thee:
    For, Indra, thou art kind to us. 
    </p>
<a id='rv08.093.31'/><br /><p class="stamp">rv08.093.31</p>
<p class="sa"> उप॑ नो॒ हरि॑भिः सु॒तं या॒हि म॑दानां पते।
 उप॑ नो॒ हरि॑भिः सु॒तम्॥ </p>
<p class="hn">upa no haribhiḥ sutaṃ yāhi madānām pate |<br />upa no haribhiḥ sutam ||<br /></p>
<p class="ru">-ru-</p>
<p class="de">Komm mit den Falben zu unserem Soma, du Herr der Räusche, mit den Falben zu unserem Soma!</p>
<p class="en">Come, Lord of rapturous joys, to our libation with thy Bay Steeds, come
    To our libation with thy Steeds.
    </p>
<a id='rv08.093.32'/><br /><p class="stamp">rv08.093.32</p>
<p class="sa"> द्वि॒ता यो वृ॑त्र॒हन्त॑मो वि॒द इन्द्रः॑ श॒तक्र॑तुः।
 उप॑ नो॒ हरि॑भिः सु॒तम्॥ </p>
<p class="hn">dvitā yo vṛtrahantamo vida indraḥ śatakratuḥ |<br />upa no haribhiḥ sutam ||<br /></p>
<p class="ru">-ru-</p>
<p class="de">Der doppelt, als der Erzfeindetöter und als der ratreiche Indra, bekannt ist, komm mit den Falben zu unserem Soma!</p>
<p class="en">Known as best Vritra-slayer erst, as Indra Satakratu, come 
    With Bay Steeds to the juice we shed. 
    </p>
<a id='rv08.093.33'/><br /><p class="stamp">rv08.093.33</p>
<p class="sa"> त्वं हि वृ॑त्रहन्नेषां पा॒ता सोमा॑ना॒मसि॑।
 उप॑ नो॒ हरि॑भिः सु॒तम्॥ </p>
<p class="hn">tvaṃ hi vṛtrahann eṣām pātā somānām asi |<br />upa no haribhiḥ sutam ||<br /></p>
<p class="ru">-ru-</p>
<p class="de">Denn du, Vritratöter, bist der Trinker dieser Soma´s; komm mit den Falben zu unserem Soma!</p>
<p class="en">O Vritra-slayer, thou art he who drinks these drops of Soma: come
    With Bay Steeds to the juice we shed.</p>
<a id='rv08.093.34'/><br /><p class="stamp">rv08.093.34</p>
<p class="sa"> इन्द्र॑ इ॒षे द॑दातु न ऋभु॒क्षण॑मृ॒भुं र॒यिम्।
 वा॒जी द॑दातु वा॒जिन॑म्॥ </p>
<p class="hn">indra iṣe dadātu na ṛbhukṣaṇam ṛbhuṃ rayim |<br />vājī dadātu vājinam ||<br /></p>
<p class="ru">-ru-</p>
<p class="de">Indra soll uns zur Erlabung einen Schatz schenken, der wie Ribhuksan der erste ist, einen Ribhugeschaffenen, der Sieghafte ein sieghaftes Streitroß.</p>
<p class="en">May Indra give, to aid us, wealth handy that rules the Skilful Ones:
    Yea, may the Strong give potent wealth.</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

